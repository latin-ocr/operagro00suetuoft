1 ¹2 2 C. SUETONH

venientem, rursusque gravidam, dimittere, ae ,Iuliam ,
Augusti filiam, confestim coactus est ducere ε non sine
magno angore animi, quum et Agrippinae consuetudine
teneretur, et J uliae mores improbaret3 ut quam sensisset
sui quoque sub priore marito appetentem, quod sane
etiam vulgo existimabatur. Sed Agrippinam et abegisse
post divortium doluit; et semel omnino ex occursu vi-
sam adeo contentis et tumentibus oculis prosecutus est,
ut custoditum sit, ne unquam in conspectum ejus post-
hae veniret. Cum J ulia primo concorditer et amore
mutuo vixit z mox dissedit, et aliquanto gravius, ut
etiam perpetuo secubaret, intercepto communis filii pi-
gnore , qui Aquileiae natus infans exstinctus est. Drusum
fratrem in Germania amisit, cujus corpus, pedibus toto
itinere praegrediens, Romam usque pervexit.

VIII. Civilium officiorum rudimentis regem Arche-
laum, Trallianos, et Thessalos, varia quosque de causa,
Augusto cognoscente, defendit. Pro Laodicenis, Thyati-
renis, Chiis, terrae motu afflictis, opemque imploranti-
bus, senatum deprecatus est. Fannium Caepionem, qui
cum Varrone Murena in Augustum conspiraverat, reum
majestatis apud judices fecit, et condemnavit. Interque
haec duplicem curam administravit, annonae, quae artior
inciderat, et repurgandorum tota Italia ergastulorum,
quorum domini in invidiam venerant, quasi exceptos
supprimerent, non solum viatores , sed et quos sacra-
menti metus ad hujusmodi latebras compulisset.

lx. Stipendia prima expeditione Cantabrica tribunus
militum fecit : dein, ducto ad Orientem exercitu, re-

gnum Armeniae Tigrani restituit, ac pro tribunali dia-

