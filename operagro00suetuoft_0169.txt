TIBERIUS ¹4¹

incoenante. eo, complura et ingentia saxa fortuitu su-
perne delapsa sunt : multisque convivarum et ministro-
rum elisis, praeter spem evasit.

XL. Peragrata Campania, quum Capuae Capitolium,
Nolae templum Augusti, quam causam profectionis prae-
tenderat, dedicasset, Capreas se contulit; praeeipue de-
lectatus insula, quod uno parvoque litore adiretur, septa
undique praeruptis immensae altitudinis rupibus , et pro-
fundo maris. Statimque revocante assidua obtestatione
populo, propter cladem, qua apud Fidenas supra xx ho-
minum millia, gladiatorio munere, amphitheatri ruina
perierant, transiit in continentem, potestatemque omni-
bus adeundi sui fecit : tanto magis, quod urbe egrediens,
ne quis se interpellaret, edixerat, ac toto itinere adeun-
tes summoverat.

XLI. Regressus in insulam, reipublicae quidem cu-
ram usque adeo abjecit, ut postea non decurias equitum
unquam supplerit3 non tribunos militum praefectosque,
non provinciarum praesides ullos mutaverit3 Hispaniam
et Syriam per aliquot annos sine consularibus legatis
habuerit3 Armeniam a Parthis occupari, Moesiam a Dacis
Sarmatisque , Gallias a Germanis vastari neglexerim
magno dedecore imperii, nec minori discrimine.

XLII. Ceterum secreti licentiam nactus, et quasi civi-
tatis oculis remotus, cuncta simul vitia, male diu dissi-
mulata , tandem profudit: dequibus singillatim ab exor-
dio referam. In castris, tiro ctiam tum, propter nimiam
vini aviditatem, pro Tiberio, Bibas-ian pro Claudio, Cal-
dius; pro Nerone, Μονο vocabatur. Postea princeps. iu

ipsa publicorum morum correctione, rum Pomponio

