Î“) C. SUETON 11

undique familia comparata inimicos exterruisset, cau-
tum est de numero gladiatorum, quo ne majorem cui-
quam habere Romae liceret.

XI. Conciliato populi favore, tentavit per partem
tribunorum, ut sibi AEgyptus provincia plebiscito dare-
tur, nactus extraordinarii imperii occasionem , quod
Alexandrini regem suum, socium atque amicum a se-
natu appellatum , expulerant, resque vulgo improbaba-
tur. Nec obtinuit, adversante optimatium factione z quo-
rum auctoritatem ut quibus posset modis invicem demi-
nueret, tropaea C. Marii de Jugurtha, deque Cimbris
atque Teutonis, olim a Sulla disjecta, restituit3 atque in
exercenda de sicariis quaestione, eos quoque sicariorum
numero habuit, qui proscriptione, ob relata civium
romanorum capita, pecunias ex aerario acceperant,
quamquam exceptos Corneliis legibus.

XII. Subornavit etiam qui C. Rabirio perduellionis
diem diceret : quo praecipuo adjutore, aliquot ante an-
nos L. Saturnini seditiosum tribunatum senatus coercue-
rat : ac sorte judex in reum ductus, tam cupide con-
demnavit, ut ad populum provocanti nihil aeque ac
judicis acerbitas profuerit.

XIII. Deposita provinciae spe, pontificatum maximum
petiit, non sine profusissima largitione. In qua reputans
magnitudinem aeris alieni, quum manc ad comitia descen-
deret, praedixisse matri osculanti fertur, domum se nisi
pontificem non reversurum. Atque ita potentissimos duos
competitores, multumque et aetate et dignitate antece-
dentes, superavit, ut plura ipse in eorum tribubus suf-

fragia, quam uterque in omnibus, tulerit.

