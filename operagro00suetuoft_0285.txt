NERO. 255
Locustae pro navata opera impunitatem praediaque am-
pla, sed et discipulos dedit.

XXXIV. Matrem, dicta factaque sua exquirentem
acerbius et corrigentem, hactenus primo gravabatur, ut
invidia identidem oneraret, quasi cessurus imperio⁹
Rhodumque abiturus : mox et honore omni et potestate
privavit; abductaque militum et Germanorum statione,
contubernio quoque ac palatio expulit. Neque in di-
vexanda quicquam pensi habuit ‚ summissis ‚ qui et Romae
morantem litibus, etin secessu quiescentem per convi-
cia et jocos, terra marique praetervehentes inquietarent.
Verum minis ejus ac violentia territus ‚ perdere statuit.
Et quum ter veneno tentasset, sentiretque antidotis
p1·aemunitam; lacunaria, quae noctu super dormientem
laxata machina deciderent, paravit. Hoc consilio per
conscios parum celato ‚ solutilem navem, cujus vel nau-
fragio vel camerae ruina periret, commentus est. Atque
ita reconciliatione simulata , jucundissimis litteris Baias
evocavit ad sollemnia Quinquatruum simul celebranda ;
datoque negotio trierarchis‚ qui liburnicam , qua advecta
erat, velut fortuito concursu confringerent, protraxit
convivium. Repetentique Baulos, in locum corrupti na-
vigii, machinosum illud obtulit, hilare prosecutus : at-
que in digressu papillas quoque exosculatus, reliquum
temporis 'cum magna trepidatione vigilavit, coeptorum
opperiens exitum. Sed ut diversa omnia , nandoque eva-
sisse eam, comperit, inops consilii, L. Agerinum liber-
tum ejus, salvam et incolumem cum gaudio nunciantem ‚
abjecto clam juxta pugione, ut percussorem sibi subor-

natum arripi constringique jussit, matremque occidi;

