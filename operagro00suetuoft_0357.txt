VESPASIANUS. 47

XIII. Amicorum libertatem, causidicorum figuras, ac
philosophorum contumaciam lenissime tulit. Licinium
Mucianum, notae impudicitiae‚ sed meritorum fiducia
miuus sui reverentem, nunquam, nisi clam, et hactenus
retaxare sustinuit, ut apud communem aliquem ami·
cum querens, adderet clausulae : (ι Ego tamen vir sum. »
Salvium Liberalem, in defensione divitis rei ausum di-
cere, « Quid ad Caesarem, si Hipparchus sestertium
millies'habeth et ipse laudavit. Demetrium cynicum ,

in itinere obvium sibi post damnationem, ac neque as-

surgere, neque salutare se dignantem , oblatrantem “

etiam nescio quid , satis habuit Canem appellare.

XIV. Offensarum inimicitiarumque minime memor
exsecutorve, Vitellii hostis sui filiam splendidissime ma-
ritavit, dotavitque etiam et instruxit. Trepidum eum
interdicta aula sub Nerone, quaerentemque , quidnam
ageret, aut quo abiret, quidam ex officio admissionis
simul expellens, « abire Morbouiam >2 jusserat. In hunc
postea deprecantem haud ultra verba excanduit, et qui-
dem totidem fere atque eadem. Nam ‚ ut suspicione ali-
qua vel metu ad perniciem cujusquam compelleretur,
tantum abfuit, ut, monentibus amicis , cavendum esse
Metium pomposianum, quod vulgo crederetur genesin
habere imperatoriam, insuper consulem fecerit, spon-
dens, quandoque beneficii memorem futurum.

XV. Non temere quis punitus insons reperietur, nisi
absente eo et ignaro, aut certe invito atque decepto.
Helvidio Prisco, qui et reversum sc ex Syria solus pri-
vato nomine Vespasianum salutaverat, et in praetura

omnibus edictis sine bonore ac mentione ulla transmi-

