185. C. SUETONII

abolendis3 « Cur enim sibi non licere, dicens, quod
Platoni licuisset, qui eum e civitate, quam constituebat,
ejecerit? >2 Sed et Virgilii ac Titi Livii scripta et ima-
gines , paulum abfuit, quin ex omnibus bibliothecis
amoveret τ quorum alterum , ut « nullius ingenii, mini-
maeque doctrinae3 )) alterum, ut « verbosum in historia , ⁵
negligentemque » carpebat. De juris quoque consultis ,
quasi scientiae eorum omnem usum aboliturus, saepe
jactavit, « se, mehercle, effecturum, ne qui respondere
possint praeter eum. »

XXXV. Vetera familiarum insignia nobilissimo cui·
que ademit : Torquato torquem, Cincinnato crinem;
Cn. Pompeio, stirpis antiquae, Magni cognomen. Ptolo-
maeum , de quo retuli, et arcessitum e regno, et excep-
tum honorifice, non alia de causa repente perculit,
quam quod, edente se munus, ingressum spectacula ,
convertisse hominum oculos fulgore purpureae abollae
animadvertit. Pulchros et comatos, quoties sibi occur-
rerent, occipitio raso deturpabat. Erat Esius Proculus
patre primipilari, ob egregiam corporis amplitudinem
et speciem Colosseros dictus. Hunc e spectaculis detra-
ctum repente, et in arenam deductum, Threci, et mox
hoplomacho comparavit : bisque victorem constringi sine
mora jussit, et pannis obsitum vicatim circumduci, ac
mulieribus ostendi, deinde jugulari. Nullus denique tam
abjectae conditionis, tamque extremae sortis fuit, cujus
non commodis obtrectaret. Nemorensi regi, quod multos
jam annos potiretur sacerdotio, validiorem adversarium
subornavit. Quum quodam ‹lie muneris, essedario Porio,

ob prosperam pugnam servum suum manumittenti,

