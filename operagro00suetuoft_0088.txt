6 o C. SUETONII

AEgyptum petit : obsessaque Alexandria, quo Antonius
cum Cleopatra confugerat, brevi potitus est. Et Antonium
quidem, seras conditiones pacis tentantem, ad mortem
adegit, viditque mortuum. Cleopatrae, quam servatam
triumpho magno opere cupiebat, etiam psyllos admo-
vit, qui venenum ac virus exsugerent3 quod perisse
morsu aspidis putabatur. Ambobus communem sepulturae
honorem tribuit, ac tumulum ab ipsis inchoatum perfici
jussit. Antonium juvenem, majorem de duobus Fulvia
genitis, simulacro D. Julii, ad quod post multas et irri-
tas preces confugerat, abreptum interemit. Item Caesa-
rionem, quem ex Caesare patre Cleopatra concepisse prae-
dicabat, retractum e fuga supplicio affecit. Reliquos
Antonii reginaeque communes liberos, non secus ac
necessitudine junctos sibi, et conservavit, et mox pro
conditione cujusque sustinuit ac fovit.

XVIII. Per idem tempus, conditorium et corpus Magni
Alexandri, quum prolatum e penetrali subjecisset oculis,
corona aurea imposita ac floribus aspersis, veneratus est3
consultusque, num ct Ptolemaeum inspicere vellet, «Re-
gem se voluisse» ait «videre, non mortuos.» AEgyptum
in provinciae formam redactam ut feraciorem habilio—
remque annonae urhicae redderet, fossas omnes, in quas
Nilus exaestuat, oblimatas longa vetustate militari opere
detersit. Quoque Actiacae victoriae memoria celebratior
in posterum essct, urbem Nicopolin apud Actium con-
didit : ludosque illic quinquennales constituit, et am-
pliato vetere Apollinis templo, locum castrorum, qui-
bus fuerat usus, exornatum navalibus spoliis, Neptuno
ac Marti consecravit.

