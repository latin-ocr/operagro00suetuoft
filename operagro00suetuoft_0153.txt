TIBERIUS. 125

deinde, J uliam uxorem oh libidines atque adulteria dani-
natam, repudiumque ei suo nomine, ex auctoritate
Augusti, remissum : et quamquam laetus nuncio, tamen
officii duxit, quantum in se esset, exorare filiae patrem
frequentibus literis, et vel utcunque meritae, quicquid
unquam dono dedisset, concedere. Transacto autem tri-
buniciae potestatis ternpore, confessus tandem, nihil aliud
secessu devitasse se, quam aemulationis cum Caio Lucio-
que suspicionem, petiit, ut sibi securo jam ab hac parte,
corroboratis his, et secundum locum facile tutantibus,
permitteretur revisere necessitudines, quarum desiderio
teneretur. Sed neque impetravit : ultroque etiam admo-
nitus est, dimitteret omnem curam suorum, quos tam
cupide reliquisset.

XII. Remansit ergo Rhodi contra voluntatemÍ¾ vix
per matrem consecutus, ut ad velandam ignominiam,
quasi legatus ab Augusto, abesset. Enimvero tunc. non
privatum modo, sed etiam obnoxium et trepidum egit,
mediterraneis agris abditus, vitansque praeternavigan-
tium officia , quibus frequentabatur assidue, nemine
cum imperio aut magistratu tendente quoquam, quin
deverteret Rhodum. Et accesserunt majoris sollicitudinis
causae. Namque privignum Caium, Orienti praepositum,
quum visendi gratia trajecisset Samum, alieniorem sibi
sensit ex criminationibus M. Lollii, comitis et rectoris
ejus. Venit ctiam in suspicionem, per quosdam beneficii
sui centuriones, a commeatu castra repetentes, mandata
ad complures dedisse ambigua , et quae tentare singulo-
rum animos 'ad novas res viderentur. De qua suspicione
certior ab Augusto factus, non cessavit efflagitare ali-

