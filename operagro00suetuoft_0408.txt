98 C. SUETONII

qua sorte recens accidisset. Itaque, locorum etiam ap·
pellationibus adjet·tiS‚ proponi solebant. Sic certe col-
lectae editaeque se habent ε ex quibus non alienum fuerit,
tinam et alteram, exempli causa, ad verbum referre ε
« AEstivo tempore adolescentes urbani quum Ostiam ve-
nissent, litus ingressi, piscatores trahentes rete adierunt,
et pepigerunt, bolum quanti emerent : nummos solve-
runt ε diu exspectaverunt, dum retia extraherentur:
aliquando extractis, piscis nullus infuit, sed sporta auri
obsuta. Tum emtores bolum suum aiunt, piscatores
suum. » — « Venalicii quum Brundisii gregem venalium
e navi educerent, formoso et pretioso puero, quod por-
titores verebantur, bullam et praetextam togam impo-
suere : facile fallaciam celarunt. Romam venitur ε res
cognita est : petitur puer, quod domini voluntate fuerit
liber, in libertatem. ›> Olim autem eas appellatione graeca
συνθέσεις vocabant : mox controversias quidam, sed aut
fictas, aut judiciales. Illustres professores, et quorum
memoria aliqua exstet, non temere alii reperientur,
quam de quibus tradam.

ΙΙ. L. Plotius Gallus. De hoc Cicero ad M. Titinium
sic refert : « Equidem memoria teneo, pueris nobis, pri-
mum latine docere coepisse L. Plotium quemdam :ad
quem quum fieret concursus ‚ quod studiosissimus quis-
que apud eum exerceretur, dolebam, mihi idem non
licere. Continebar autem doctissimorum hominum au-
ctoritate, qui existimabant, graecis exercitationibus ali
melius ingenia posse. » Hunc eumdem (nam diutissime
vixit) M. Coelius 'in oratione, quam pro se de vi habuit,

significabat dictasse Atracino, accusatori sttO, actionem:

