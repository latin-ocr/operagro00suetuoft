1] 8 C. SUETONII

XXIX. Urbem, neque pro majestate imperii orna-
tam, et inundationibus incendiisque obnoxiam, exco-
luit adeo, ut jure sit gloriatus, marmoream se relin-
quere, quam vlatericiam accepisset. Tutam vero, quan-
tum provideri humana ratione potuit , etiam in posterum
praestitit. Publica opera plurima exstruxit : ex quibus
vel praecipua, forum cum aede Martis ultoris ‚ templum
Apollinis in Palatio, aedem Tonantis Jovis in Capitolio.
Fori exstruendi causa fuit hominum ct judiciorum mul-
titudo , quae videbatur, non sufficientibus duobus, etiam
tertio indigere. Itaque festinantius, necdum perfecta
Martis aede, publicatum est, cautumque, ut separatim
in eo publica judicia et sortitiones judicum fierent.
AEdem Martis, bello philippensi pro ultione paterna sus-
cepto, voverat. Sanxit ergo, ut de bellis triumphisque
hic consuleretur senatus ε provincias cum imperio pe-
tituri hinc deducerentur: quique victores redissent,
huc insignia triumphorum inferrent. Templum Apollinis
in ea parte Palatinae domus excitavit, quam fulmine
ictam desiderari a deo haruspices pronunciamnt. Addi-
dit porticus cum bibliotheca latina graecaque ε quo loco
jam senior saepe etiam senatum habuit, decuriasque ju-
dicum recognovit. Tonanti Jovi aedem consecravit, li-
beratus periculo, quum expeditione cantabrica per
nocturnum iter lecticam ejus fulgur praestrinxisset, ser-
vumque praelucentem exanimasset. Quaedam etiam opera
sub nomine alieno, nepotum scilicet et uxoris sororis-
que, fecit : ut porticum basilicamque Caii et Lucii;
item porticus Liviae et Octaviae, theatrumque Marcelli.

Sed et ceteros principes viros saepe hortatus est, ut pro

