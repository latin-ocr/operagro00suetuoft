98 C. SUETONII

atque alia id genus, titulis obscuris et ambiguis. Sole-
bat et inaequalissimarum rerum sortes, et aversas tabu-
larum picturas in convivio venditare, incertoque casu
spem mercantium vel frustrari, vel explere3 ita ut per
singulos lectos licitatio fieret, et seu jactura, seu lucrum
communicaretur.

LXXV1. Cibi (nam ne haec quidem omiserim) minimi
erat, atque vulgaris fere. Secundarium panem, et pisci-
culos minutos, et caseum bubulum manu pressum, et
ficos virides biferas maxime appetebat : vescebaturque
et ante coenam quocunque tempore et loco, quo stoma-
chus desiderasset. Verba ipsius ex epistolis sunt ε (ι Nos
in essedo panem et palmulas gustavimus.» Et iterum z
« Dum lectica ex regia domum redeo, panis unciam cum
paucis acinis uvoe duracinae comedi.» Et rursus ε «Ne
Judaeus quidem, mi Tiberi, tam diligenter sabbatis jeju-
nium servat, quam ego hodie servavi, qui in balineo
demum post horam primam noctis duas bucceas mandu-
cavi, priusquam ungi inciperem.» Ex hae inobservantia
nonnunquam, vel ante initum, vel post dimissum convi-
vium solus coenitabat, quum pleno convivio nihil tangeret.

LXXVII. Vini quoque natura parcissimus erat. Non
amplius ter bibere eum solitum super coenam in castris
apud Mutinam, Cornelius Nepos tradit. Postea, quoties
largissime se invitaret, senos sextantes non excessit,
aut, si excessisset, rejiciebat. Et maxime delectatus est
Raetico, neque temere interdiu bibit. Pro potione sume-
bat perfusum aqua frigida panem, aut cucumeris frus·
tum, vel lactuculae thyrsum, aut recens aeidumve po-

mum succi vinosioris.

