δι’, C. SUETONII

LII. Templa, quamvis sciret etiam proconsulibus de-
cerni solere, in nulla tamen provincia, nisi communi
suo Romaeque nomine, recepit. Nam in Urbe quidem
pertinacissime abstinuit hoc honore. Atque etiam argen-
teas statuas, olim sibi positas, conflavit omnes, ex quis
aureas cortinas Apollini Palatino dedicavit. Dictaturam
magna vi offerente populo, genu nixus, dejecta ab hu-
meris toga, nudo pectore deprecatus est.

LIII. Domini appellationem, ut maledictum et op-
probrium , semper exhorruit. Quum, spectante eo ludos ‚
pronunciatum esset a mimo, «O Dominum aequum et
bonum! » et universi, quasi de ipso dictum, exsultantes
comprobassent3 et statim manu vultuque indecoras adu-
lationes repressit, et insequenti die gravissimo corripuit
edicto, dominumque se posthac appellari, ne a liberis
quidem aut nepotibus suis, vel serio vel jocO, passus
est : atque hujusmodi blanditias etiam inter ipsos prohi-
buit. Non temere Urbe oppidove ullo egressus, aut quo-
quam ingressus est, nisi vespera aut noctu, ne quem
officii causa inquietaret. In consulatu pedibus fere, extra
consulatum saepe adaperta sella, per publicum incessit.
Promiscuis salutationibus admittebat et plebem, tanta
comitate adeuntium desideria excipiens, ut quemdam
joco corripuerit, quod «sic sibi libellum porrigere dubi-
taret, quasi elephanto stipem.» Die senatus nunquam
patres nisi in curia salutavit, et quidem sedentes, ac
nominatim singulos, nullo summonente : et discedens
eodem modo sedentibus valere dicebat. Officia cum
multis mutuo exercuit3 nec prius dies cujusque solemnes

frequentare desiit, quam grandior jam natu, ct in turba

