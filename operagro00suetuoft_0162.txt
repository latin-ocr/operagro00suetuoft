1 34 C. SUETONII

Libonem, ne quid in novitate acerbius fieret , secundo
demum anno in senatu coarguit, medio temporis spatio
tantum cavere contentus. Nam et inter pontifices sacri-
ficanti simul pro secespita plumbeum cultrum subjicien-
dum curavit ε et secretum petenti, non nisi adhibito
Druso filio, dedit z dextramque obambulantis, veluti in-
cumbens, quoad perageretur sermo, continuit.

XXVI. Verum liberatus metu, civilem admodum in-
ter initia, ac paulo minus quam privatum egit. Ex plu-
rimis maximisque honoribus, praeter paucos et modicos
non recepit. Natalem suum, plebeiis incurrentem Cir-
censibus , vix unius bigae adjectione honorari passus est.
Templa, flamines, sacerdotes decerni sibi prohibuit :
etiam statuas atque imagines, nisi permittente se, poni :
permisitque ea sola conditione, ne inter simulacra Deo-
rum , sed iuter ornamenta aedium, ponerentur. Interces-
sit et, quo minus in acta sua juraretur, et ne mensis
september, Tiberius; october, Livius vocarentur. Praeno-
men quoque IMPERATORIS, cognomenque PATRIS PATRIAE,
et civicam in vestibulo coronam recusavit. Ac ne AU-
GUsTi quidem nomen, quamquam hereditarium, ullis,
nisi ad reges ac dynastas, epistolis addidit. Nec amplius
quam mox tres consulatus, unum paucis diebus, alte-
rum tribus mensibus, tertium absens usque in idus maias
gessit.

XXVII. Adulationes adeo aversatus est, ut neminem
senatorum , aut officii aut negotii causa, ad lecticam
suam admise1·it; consularem vcro satisfacientem sibi , ac
per genua orare conantem, ita suffugerit, ut caderet

supinus : atque etiam, si quid in sermone, vel in con-

