52 C. SUETONll VESPASIANUS.

leum derepente patuisset, et stella crinita in coelo ap-
paruisset : alterum ad Juniam Calvinam e gente Augusti
pertinere, diceban alterum ad Parthorum regem, qui
capillatus esset. Prima quoque morbi accessione, « Vae, »
inquit, « puto, deus fio. »

XXIV. Consulatu suo nono tentatus in Campania mo-
tiunculis levibus, protinusque Urbe repetita, Cutilias ac
reatina rura, ubi aestivare quotannis solebat, petiit.
Hic, quum super urgentem valetudinem creberrimo fri-
gidae aquae usu etiam intestina vitiasset, nec eo minus
muneribus imperatoriis ex consuetudine fungeretur, ut
etiam legationes audiret cubans, alvo repente usque ad
defectionem soluta, « Imperatorem‚» ait, « stantem
mori oportere.» Dumque consurgit, ac nititur, inter
manus sublevantium exstinctus est, lx kalendas julii,
annum gerens aetatis sexagesimum ac nonum ‚ superque
mensem ac diem septimum.

XXV. Convenit inter omnes, tam certum eum de sua
suorumque genitura semper· fuisse ‚ ut post assiduas in
se conjurationes ausus sit affirmare senatui, « aut filios
sibi successuros, ant neminem. » Dicitur etiam vidisse
quondam per quietem stateram in media parte vestibuli
palatinae domus positam examine aequo3 quum in altera
lance Claudius et Nero starent, in altera ipse ac filii.
Nec res fefellit : quando totidem annis, parique tem-
poris spatio utrique imperaverunt.

