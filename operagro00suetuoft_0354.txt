m, c. SUETOMI
emtum , nunciantes. Auctoritas et quasi majestas quaedam,
ut scilicet inopinato et adhuc novo principi, deerat ς
haec quoque accessit. E plebe quidam luminibus orba-
tus, item alius debili crure, sedentem pro tribunali
pariter adierunt, orantes opem valetudini, demonstra-
tam a Serapide per quietem : restituturum oculos, si
inspuisset3 confirmaturum crus , si dignaretur calce con-
tingere. Quum vix fides esset, rem ullo modo successu-
ram, ideoque ne experiri quidem auderet3 extremo
hortantibus amicis, palam pro concione utrumque ten-
tavit : nec ex‘entus defuit. Per idem tempus Tegeae in Ar·
cadia, instinctu vaticinantium, effossa sunt sacrato loco
vasa operis antiqui, atque in iis assimilis Vespasiano
unago.

VIII. Talis tantaque eum fama in Urbem reversus,
acto de Judaeis triumpho, consulatus octo veteri addidit.
Suscepit et censuram : ac per totum imperii tempus ni-
hil habuit antiquius, quam prope afflictam nutantemque
rempublicam stabilire primo, deinde et ornare. Milites,
pars victoriae fiducia , pars ignominiae dolore, ad omnem
licentiam audaciamque processerant. Sed et provinciae,
civitatesque liberae, nec non et regna quaedam tumul-
tuosius inter se agebant. Quare Vitellianorum quidem
et exauctoravit plurimos ‚ et coercuit r participibus au-
tem victoriae adeo nihil extra ordinem indulsit , ut etiam
legitima praemia uon nisi sero persolverit. Ac, ne quam
occasionem corrigendi disciplinam praetermitteret, ado-
lescentulum, fragrantem unguento, quum sibi pro im-
petrata praefectura gratias ageret, nutu aspernatus, vocc

ctiam gravissima increpuit, « Maluissem, allium abo-

