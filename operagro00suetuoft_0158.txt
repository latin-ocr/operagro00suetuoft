130 (ἶ. SUETONII

XX. A Germania in urbem post biennium regressus,
triumphum, quem distulerat, egit3 prosequentibus etiam
legatis, quibus triumphalia ornamenta impetrarat. Ac
priusquam in Capitolium flecteret, deseendit e curru ,
seque praesidenti patri ad genua summisit. Batonem, Pan-
nonium durem, ingentibus donatum praemiis, Ravennam
transtulit3 gratiam referens, quod se quondam, eum
exercitu iniquitate loci circumclusum, passus esset eva-
dere. Prandium dehine populo mille mensis, et congia-
rium trecenos nummos viritim dedit. Dedieavit et Con-
cordiae aedem, item Pollucis et Castoris, suo fratrisque
nomine, de manubiis.

XXI. Ae non multo post, lege per consules lata, ut
provincias eum Augusto communiter administraret, si-
mulque censum ageret, condito lustro, in Illyricum pro-
fectus est. Et statim ex itinere revocatus, jam quidem
affectum, sed tamen spirantem adhuc Augustum reperit,
fuitque una secreto per totum diem. Seio, vulgo persua-
sum, quasi, egresso post secretum sermonem Tiberio,
vox Augusti per cubicularios excepta sit : «Miserum po—
pulum romanum, qui sub tam lentis maxillis erit.» Nee
illud quidem ignoro, aliquos tradidisse, Augustum pa-
lam nee dissimulanter morum ejus diritatem adeo im-
probasse, ut nonnunquam remissiores hilarioresque ser-
mones, superveniente eo, abrumperet τ sed expugna-
tum precibus uxoris adoptionem non abnuisse3 vel etiam
ambitione tractum, ut tali successore desiderabilior ipse
quandoque fieret. Adduei tamen nequeo, quin existi-
mem, circumspectissimum et prudentissimum prinei-

pem, in tanto praesertim negotio, nihil temere fecisse;

