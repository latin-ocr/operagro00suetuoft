OCTAVIUS AUGUSTUS.

111

circulus ad speciem coelestis arcus orbem solis ambiit:
ac subinde Juliae, Caesaris filiae, monumentum fulmine
ictum est. Primo autem consulatu, ei augurium capienti
duodecim se vultures, ut Romulo, ostenderunt3 et im-
molanti omnium victimarum jecinora replicata intrin-
secus ab ima fibra patuerunt, nemine peritorum aliter
conjectante‚ quam laeta per haec et magna portendi.

XCVI. Quin et bellorum omniurn eventus ante prae·
sensit. Contractis ad Bononiam triumvirorum copiis,
aquila, tentorio ejus supersedenS‚ duos corvos hinc ct
inde infestantes afflixit, et ad terram dedit3 notante
omni exercitu, futuram quandoque inter collegas dis-
cordiam talem, qualis secuta est, atque exitum praesa-
giente. In Philippis, Thessalus quidam de futura victo-
ria nunciavit, auctore D. Caesare, cujus sibi species
itinere avio occurrisset. Circa Perusiam, sacrificio non
litante, quum augeri hostias imperasset, ac subita erup-
tione hostes omnem rei divinae apparatum abstulissent,
constitit inter haruspices, quae periculosa et adversa
sacrificanti denunciata essent, cuncta in illos recasura
qui exta haberent. Neque aliter evenit. Pridie, quam
Siciliensem pugnam classe committeret, deambulanti in
litore piscis e mari exsiluit, et ad pedes jacuit. Apud
Actium, descendenti in aciem asellus cum asinario
occurrit z homini Eutychus, bestiae Nicon erat nomen.
Utriusque simulacrum aeneum victor posuit in templo, in
quod castrorum suorum locum vertit.

XCVII. Mors quoquc ejus, (le qua dehinc dicam,
divinitasque-post mortem, evidentissimis ostentis prze-

cognita est. Quum lustrum in campo Martio magna

