¹9⁹ C. SUETONH

et nomina barbarica ferre. Praecepit etiam, triremes,
'quibus introierat Oceanum, magna ex parte itinere
terrestri Romam devehi. Scripsit et procuratoribus:
«Triumphum appararent quam minima summa, sed
quantus nunquam alius fuisset; quando in omnium ho-
minum bona jus haberent. »

XLVIII. Priusquam provincia decederet, consilium
iniit nefandae atrocitatis, legiones, quae post excessum
Augusti seditionem olim moverant, contrucidandi, quod
et patrem suum Germanicum ducein, et se, infantem
tunc, obsedissent. Vixque a tam praecipiti cogitatione
revocatus, inhiberi nullo potuit modo, quin decimare
velle perseveraret. vocatas itaque ad concionem inermes,
atque etiam gladns depositiS, ,equitatu armato circum-
dedit. Sed quum videret, suspecta re, plerosque dilabi
ad resumenda, si qua vis fieret, arma, profugit con-
cionem, confestimque Urbem petiit, deflexa omni acer-
bitate in senatum, cui ad avertendos tantorum dedeco-
rum rumores palam minabatur, querens inter cetera ,
fraudatum se justo triumpho, quum ipse paulo ante,
ne quid de honoribus suis ageretur, etiam sub mortis
poena denunciasset.

XLIX. Aditus ergo in itinere a legatis amplissimi or-
dinis, ut maturaret, orantibus, quam maxima voce ,
« Veniam , inquit, veniam , et liic mecum , » capulum
gladii crebro verberans, quo cinctus erat. Edixit et,
« reverti se, sed iis tantuin, qui optarent, equestri or-
dini et populo : nam se neque civem neque principem
senatui amplius fore. n Vetuit etiam, quemquam sena-

torum sibi occurrere ε atque omisso, vel dilato trium-

