34 C, SUETONII

nulium spatium perterritis dabat. Ancipiti proelio equos
dimittebat, et in primis suum, quo major permanendi
necessitas imponeretur, auxilio fugae erepto.

LXI. Utebatur autem equo insigni, pedibus prope
humanis, et in modum digitorum ungulis fissis z quem
natum apud se, quum haruspices imperium orbis terrae
significare domino pronuntiassent, magna cura aluit;
nec patientem sessoris alterius primus ascendit z cujus
etiam instar pro aede Veneris Genetricis postea dedi-
cavit.

LXII. Inclinatam aciem solus saepe restituit, obsis-
tens fugientibus, retinensque singulos, et contortis fau-
cibus convertens in hostem ε et quidem adeo plerumque
trepidos, ut aquilifer moranti se cuspide sit comminatus;
alius in manu detinentis reliquerit signum.

LXIII. Non minora illa constantiae ejus, immo ma-
jora etiam , indicia fuerint. Post aciem Pharsalicam,
quum praemissis in Asiam copiis per angustias Hellesponti
vectoria navicula trajiceret, C. Cassium, partis adversae ,
cum decem rostratis navibus obvium sibi neque refugit :
et cominus tendenS, ultro ad deditionem hortatus, sup-
plicem ad se recepit.

LXIV. Alexandriae , circa oppugnationem pontis ,
eruptione hostium subita compulsus in scapham, plu-
ribus eodem praecipitantibus, quum desiluisset in mare,
nando per ducentos passus evasit ad proximam navem ‚
elata laeva, nc libelli, quos tenebat, madefierent3 palu-
damentum mordicus trahens, ne spolio potiretur hostis.

LXV. Militem neque a moribus, neque a fortuna
probabat, sed tantum a viribus; tractabatque pari seve-

