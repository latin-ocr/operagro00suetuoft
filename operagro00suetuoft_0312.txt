2 C. SUETONII

imperator vero etiam stemma in atrio proposuerit,
quo paternam originem ad Jovem, maternam ad Pasi-
phaen Minois uxorem referret.

III. Imagines et elogia universi generis exsequi lon·
gum est : familiae breviter attingam. Qui primus Sulpi-
ciorum cognomen Galbae tulit, cur, aut unde traxerit,
ambigitur. Quidam putant, quod oppidum Hispaniae,
frustra diu oppugnatum , illitis demum galbano facibus
succenderit : alii, quod in diuturna valetudine galbeo,
id est, remediis lana involutis, assidue uteretur: non-
nulli , quod praepinguis fuerit visus , quem galbam Galli
vocent3 vel contra, quod tam exilis, quam sunt anima-
lia, quae in aesculis nascuntur, appellanturque galbce.
Familiam illustravit Servius Galha consularis, temporum
suorum et eloquentissimus : quem tradunt, Hispaniam
ex praetura obtinentem, xxx Lusitanorum millibus per-
fidia trucidatis, Viriathini belli causam exstitisse. Ejus
nepos, ob repulsam consulatus infensus Julio Caesari,
cujus legatus in Gallia fuerat, conspiravit cum Cassio
et Bruto ; propter quod Pedia lege damnatus est. Ab hoc
sunt imperatoris Galbae avus et pater. Avus clarior stu-
diis quam dignitate : non enim egressus praeturae gradum ,
multiplicem nec incuriosam historiam edidit. Pater con-
sulatu functus, quamquam brevi corpore, atque etiam
gibber, modicaeque in dicendo facultatis, causas indu-
strie actitavit. Uxores habuit Mummiam Achaicam,
neptem Catuli, proneptem L. Mummii, qui Corinthum
excidit : item Liviam Ocellinam, ditem admodum et
pulchram : a qua tamen nobilitatis causa appetitus ultro

existimatur, et aliquanto enixius, postquam subinde in·

