266 C. SUETONII

tum capite integro, hinnitus edere canoros. De mausoleo,
sponte foribus patefactis, exaudita vox est nomine eum
cientis. Kalendis januarii exornati Lares in ipso sacri-
ficii apparatu conciderunt. Auspicanti Sporus annulum
muneri obtulit, cujus gemmae sculptura erat «Proserpinae
raptus.» Votorum nuncupatione, magna jam ordinum
frequentia, vix repertae Capitolii claves. Quum ex ora-
tione ejus‚ qua in Vindicem perorabat, recitaretur in
senatu, «daturos poenas sceleratos, ac brevi dignum exi-
tum facturos, n conclamatum est ab universis : «Tu fa-
cies, Auguste.» Observatum etiam fuerat, novissimam
fabulam cantasse eum publice «OEdipodem exsulem,»

atque in hoc desisse versu :
Θανεῖν μ’ ἅνῳγε σύγγαιμος, μήτηρ, πατὴρ.

XLVII. N unciata interim etiam ceterorum exercituum
defectione, litteras prandenti sibi redditas concerpsit,
mensam subvertit, duos scyphos gratissimi usus, quos
Homerios a caelatura carminum Homeri vocabat , solo
illisit, ac sumto a Locusta veneno, et in auream pyxidem
condito, transiit in hortos Servilianos. Ubi, praemissis
libertorum fidissimis Ostiam ad classem praeparandam ,
tribunos centurionesque praetorii de fugae societate ten-
tavit. Sed partim tergiversantibus, partim aperte detre—

ctantibus, uno vero etiam proclamante ,

Usque adeone mori miserum est?

varia agitavit ε Parthosne , an Galbam supplex peteret,
an atratus prodiret in publicum, proque Rostris, quanta
maxima posset miseratione, veniam praeteritorum pre-
caretur, ac, ni sscxissrt animos, vel AEgypti praefecturam

