82 C. SUE-TONII

XLVIII. Regnorum, quibus belli jure potitus est,
praeter pauca, aut iisdem, quibus ademerat, reddidit,
aut alienigenis contribuit. Reges socios etiam inter semet-
ipsos necessitudinibus mutuis junxit, promptissimus asfl-
nitatis cujusque atque amicitiae conciliator et fautor3 nec
aliter universos, quam membra partesque imperii, curae
habuit, rectorem quoque solitus apponere aetate parvis
ac mente lapsis, donec adolescerent, aut resipiscerent :
ac plurimorum liberos et educavit simul cum suis et
instituit.

XLIX. Ex militaribus copiis legiones et auxilia pro-
vinciatim distribuit : classem Miseni et alteram Ra-
vennae, ad tutelam superi et inferi maris, collocavit.
Certum numerum partim in Urbis, partim in sui custo-
diam allegit, dimissa Calagurritanorum manu, quam
usque ad devictum Antonium, item Germanorum, quam
usque ad cladem Varianam, inter armigeros circa sc
habuerat. Neque tamen unquam plures quam tres co-
hortes in Urbe esse passus est, easque sine castris:
reliquas in hiberna et aestiva circa finitima oppida dimit-
tere assuerat. Quicquid autem ubique militum esset, ad
certam stipendiorum praemiorumque formulam astrinxit,
definitis pro gradu cujusque ct temporibus militiae, ct
commodis missionum, ne aut aetate aut inopia post mis-
sionem sollicitari ad res novas possent. thue perpetuo
ac sine difficultate sumptus ad tuendos eos prosequen-
dosque suppeteret, aerarium militare cum vectigalibus
novis instituit. Et quo celerius ac sub manum annunciari
cognoscique posset, quid in provincia quaque gereretur,
juvenes primo modicis intervallis pcr militares vias,

