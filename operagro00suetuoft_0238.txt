210 Γ.. SUETONH

sidiis nunciatum esset, magna consternatione populns,
ct militem quasi proditorem, et senatum quasi parri-
cidam, diris exsecrationibusincessere non ante destiterit,
quam unus atque alter, et mox plures, a magistratibus
in Rostra producti, salvum et appropinquare confir-
marent.

XIII. Nec tamen expers insidiarum usquequaque per-
mansit, sed et a singulis, et per factionem, et denique
civili bello infestatus est. E plebe homo nocte media
juxta cubiculum ejus cum pugione deprehensus est :
reperti et equestris ordinis duo in publico cum dolone ac
venatorio cultro praestolantes, alter, ut egressum theatro,
alter, ut sacrificantem apud Martis aedem adoriretur.
Conspiraverunt autem ad res novas Gallus Asinius et
Statilius Corvinus, Pollionis ac Messalae oratorum nepo-
tes, assumtis compluribus libertis ipsius atque servis.
Bellum civile movit Furius Camillus Scribonianus, Dal-
matiae legatus; verum intra quintum diem oppressus est,
legionibus, quae sacramentum mutaverant, in poeniten-
tiam religione conversis, postquam, denunciato ad no-
vum imperatorem itinere, casu quodam, an divinitus,
neque aquila ornari, neque signa convelli moverique
potuerunt.

XIV. Consulatus super pristinum quatuor gessit: ex
quihus duos primosjunctim, sequentes per intervallum,
quarto quemque anno, semestrem novissimum, hime-
stres ceteros, tertium autem, novo circa principem exem-
plo, in locum demortui suffectus. Jus et consul et extra
honorem laboriosissime dixit, etiam suis suorumque

dicbus sollemnibus ‚ nonnunquam festis quoque antiqui-

