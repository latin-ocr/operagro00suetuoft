CALIGULA. 1 35

studiosius plausum esset, ita se proripuit e spectaculis,
ut, calcata lacinia togae, praeeeps per gradus iret, in-
dignabundus et clamitans, « dominum gentium popu-
lum ex re levissima plus honoris gladiatori tribuentem ‚
quam consecratis principibus, aut praesenti sibi. »

XXXVI. Pudicitiae neque suae, neque alienae pepercit.
M. Lepidum , Mnesterem pantomimum , quosdam obsi-
des dilexisse fertur, commercio mutui stupri. Valerius
Catullus, consulari familia juvenis, stupratum a se, ae
latera sibi contubernio ejus defessa, etiam vociferatus
est. Super sororum incesta, et notissimum prostitutae
Pyrallidis amorem, non temere ulla illustriore femina
abstinuit: quas plerumque cum maritis ad coenam vo-
catas, praeterque pedes suos transeuntes, diligenter ae
lente, mercantium more, considerabat, etiam faciem
manu allevans, si quoe pudore summitterent. Quoties
deinde libuisset, egressus triclinio, quum maxime pla-
citam sevoeasset, paulo post, recentibus adhue lasciviae
notis, reversus vel laudabat palam, vel vituperabat3
singula enumerans bona malave corporis, atque concu-
bitus. Quibusdam, absentium maritorum nomine, repu-
dium ipse misit, jussitque in acta ita referri.

XXXVII. Nepotatus sumtibus omnium prodigorum
ingenia superavit, commentus novum balnearum usum,
portentosissima genera ciborum atque coenarum : ut ea-
lidis frigidisque unguentis lavaretur, pretiosissimas mar-
garitas aceto liquefactas sorberet, convivis ex auro panes
et opsonia apponeret, « aut frugi bominem esse opor-
tere, dictitans , aut Caesarem. » Quin et nummos non

mediocris summae e fastigio basilicae Julioe per aliquot

