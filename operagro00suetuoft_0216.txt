1 88 C. SUETONII

poenitentiam simulans, quod principalium rerum pri-
vatis copiam faceret. Compererat, provincialem locu-
pletem ducenta sestertia numerasse vocatoribus, ut per
fallaciam convivio interponeretur, nec tulerat moleste,
tam magno aestimari honorem coenae suae. Huic postero
die sedenti in auctione misit, qui nescio quid frivoli
ducentis millibus traderet, diceretque, (t coenaturum
apud Caesarem, vocatu ipsius. υ

XL. Vectigalia nova atque inaudita, primum per
publicanos, deinde , quia lucrum exuberabat, per cen-
turiones tribunosque praetorianos exercuit, nullo rerum
aut hominum genere omisso , cui non tributi aliquid
imponeret. Pro edulibus, quae tota Urbe venirent, cer-
tum statutumque exigebatur: pro litibus atque judiciis,
ubicunque conceptis, quadragesima summae, de qua
litigaretur3 nec sine poena, si quis composuisse vel do-
nasse negotium convinceretur : ex gerulorum diurnis
quaestibus pars octava , ex capturis prostitutarum ,
quantuni quaeque uno concubitu mereret. Additumque
ad caput legis, ut tenerentur publico, et quae meretri—
cium , et qui lenocinium fecissent, nec non et matri·
monia obnoxia essent.

XLI. Ejusmodi vectigalibus indictis, neque proposi·
tis, quum per ignorantiam scripturae multa commissa
fierent, tandein flagitante populo proposuit quidem le-
gem, scd et minutissimis litteris, ct angustissimo loco,
uti ne cui describere liceret. Ac, ne quod non manubia-
rum genus experiretur, lupanar in Palatio constituit ε
distinctisque et instructis pro loci dignitato compluribus

cellis, in quibus matronae ingenuique starent, misit cir-

