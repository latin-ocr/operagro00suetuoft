250 (ἶ. SUETONII

noxiorum quidem. Exhibuit autem ad ferrum etiam
quadringentos senatores, sexcentosque equites romanos,
et quosdam fortunae atque existimationis integrae: ex
iisdem ordinibus confectores quoque ferarum , et varia
arenae ministeria. Exhibuit et naumachiam marina aqua,
innantibus belluis : item pyrrhichas quasdam e numero
epheborum, quibus post editam operam diplomata civi-
tatis romanae singulis obtulit. Inter pyrrhicharum argu-
menta , taurus Pasiphaen , ligneo juvencae simulacro ab·
ditam, iniit, ut multi spectantium crediderunt. Icarus
primo statim conatu juxta cubiculum ejus decidit, ipsum-
que cruore respersit. Nam perraro praesidere, ceterum
accubans, parvis primum foraminibus, deinde toto po-
dio adaperto, spectare consuerat. Instituit et quinquen-
nale certamen primus omnium Romae, more graeco
triplex , musicum , gymnicum , equestre ‚ quod appellavit
Neronia. Dedicatisque thermis atque gymnasio, senatui
quoque et equiti oleum praebuit. Magistros toti certa-
mini praeposuit consulares sorte, sede praetorum : deinde
in orchestram senatumque descendit, et orationis qui-
dem carminisque latini coronam, de qua honestissimus
quisque contenderat, ipsorum consensu concessam sibi
recepit ε citharae autem , a judicibus ad se delatam , ado-
ravit, ferrique ad Augusti statuam jussit. Gymnico,
quod in Septis edebat, inter buthysiae apparatum, barbam
primam posuit, conditamque in auream pyxidem, et
pretiosissimis margaritis adornatam, Jovi Capitolino
consecravit. Ad athletarum spectaculum invitavit et
virgines vestales, quia Olympiae quoque Cereris sacer-
dotibus spectare conceditur.

