264 C. SUETONlI

verum non abhorrentia a sua natura, creditur desti—
nasse: successores percussoresque summittere exercitus
et provincias regentibus, quasi conspiratis, idemque et
unum sentientibus ε quicquid ubique exsulum, quicquid in
Urbe hominum gallicanorum esset, contrucidare : illos ,
ne desciscentibus aggregarentur, hos, ut conscios po-
pularium suorum atque fautores : Gallias exercitibus
diripiendas permittere : senatum universum veneno per
convivia necare : Urbem incendere, seris in populum
immissis, quo difficilius defenderetur, Sed absterritus ,
non tam poenitentia , quam perficiendi desperatione, cre-
densque expeditionem necessariam , consules ante tem-
pus privavit honore , atque in utriusque locum solus iniit
consulatum, quasi fatale esset, non posse Gallias debel-
lari, nisi a se consule. Ac susceptis fascibus , quum posi
epulas triclinio digrederetur, innixus humeris familia-
rium, affirmavit, «simul ac primum provinciam attigis-
set, inermem se in conspectum exercituum proditurum,
nec quicquam aliud quam fleturum3 revocatisque ad
poenitentiam defectoribus , sequenti die laetum inter laetos
cantaturum epinicia, quae jam nunc sibi componi opor-
teret.»

XLIV. In praeparanda expeditione primam curam
habuit deligendi vehicula portandis scenicis organis, con-
cubinasque, quas secum educeret, tondendi ad virilem
modum, et securibus peltisque amazonicis instruendi.
Mox tribus urbanas ad sacramentum citavit; ac nullo
idoneo respondente, certum dominis servorum numerum
indixit3 nec, nisiex tota cujusque familia probatissimos,
ne dispensatoribus quidem aut amanuensibus exceptis,

