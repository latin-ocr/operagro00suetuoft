ννὶἱ ἱ ἊΛΝᾸΝΝἋΜΝΙΛΝΛΝΜΝΙΝἯᾺΝἯἯΙΝΨἏΜἮΑΜ

 

m

DE CLARIS RHETORIBUS

LIBER.

*-

Ι. RHETORICA quoque apud nos, perinde atque gram—
matica, sero recepta cst, paulo etiam difficilius, quippe
quam constet nonnunquam etiam prohibitam exerceri.
Quod ne cui dubium sit, vetus senatusconsultum, item
censorium edictum, subjiciam : « Caio Fannio Strabone,
M. Valerio Messala, consulibus, Marcus Pomponius
praetor senatum consuluit. Quod verba facta sunt de
philosophis et de rhetoribus, de ea re ita censuerunt :
Ut Μ. Pomponius praetor animadverteret, curaretque,
uti ei e republica fideque sua videretur, ut Romae ne es-
sent. » De iisdem, interjecto tempore, Cneus Domitius
AEnobarbus , et Lucius Licinius Crassus, censores, ita
edixerunt : « Renunciatum est nobis, esse homines, qui
novum genus disciplinae instituerunt : ad quos juventus
in ludum conveniat: eos sibi nomen imposuisse Latinos
Rhetoras : ibi homines adolescentulos totos dies desidere.
Majores nostri, quae liberos suos discere, et quos in
ludos itare vellent, instituerunt. Haec nova, quae praeter
consuetudinem ac morem majorum fiunt, neque pla-
cent, neque recta videntur. Quapropter et iis, qui eos
ludos habent, et iis, qui eo venire consuerunt, videtur
faciendum, ut ostendamus nostram sententiam, nobis
non placere. n Paulatim et ipsa utilis honestaque appa-

