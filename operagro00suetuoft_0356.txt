.ςῦ C. SUETONII

utrumque ordinem non tam libertate inter se, quain
dignitate differre, de jurgio quodam senatoris equitisque
romani ita pronunciavit ε (ι Non oportere maledici sena-
toribus, remaledici civile fasque esse. n

X. Litium series ubique majorem in modum excre-
verant, manentibus antiquis , intercapedine jurisdictio-
nis3 accedentibus novis, ex conditione tumultuque tem-
porum. Sorte elegit , per quos rapta bello restituerentur;
quique judicia centumviralia, quibus peragendis vix
suffectura litigatorum aetas videbatur, extra ordinem
dijudicarent, redigerentque ad brevissimum numerum.

XI. Libido atque luxuria, coercente nullo, invalue-
rat. Auctor senatui fuit decernendi, ut, quae se alieno
servo junxisset, ancilla haberetur : neve filiorum fami-
liarum feneratoribus exigendi crediti jus unquam esset,
hoc est, ne post patrum quidem mortem.

XII. Ceteris in rebus statim ab initio principatus us-
que ad exitum civilis et clemens, mediocritatem pristi-
nam neque dissimulavit unquam, ac frequenter etiam
prae se tulit. Quin et conantes quosdam originem Flavii
generis‘ ad conditores reatinos comitemque Herculis,
cujus monumentum exstat via Salaria, referre, irrisit ul-
tro. Adeoque nihil ornamentorum extrinsecus cupide
appetivit, ut triumphi dic, fatigatus tarditate et ‘taedio
pompae, non reticuerit, « merito se plecti, qui trium·
phum, quasi aut debitum majoribus suis , aut speratum
unquam sibi, tam inepte senex concupisset. ³> Ac ne tri-
buniciam quidem potestatem, et Patris patriae appella-
tionem, nisi sero recepit. Nam consuetudinem scrutandi

salutantes, manente adhuc bello civili, omiserat.

