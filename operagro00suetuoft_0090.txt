52 C. SUETONII

ac Salassos, gentes Inalpinas. Coercuit et Dacorum in-
cursiones, tribus eorum ducibus cum magna copia caesis,
Germanosque ultra Albim fluvium summovit : ex qui-
hus Ubios et Sygambros dedentes se traduxit in Galliam,
atque in proximis Rheno agris collocavit. Alias item na-
tiones male quietas ad obsequium redegit. Nec ulli genti
sine justis et necessariis causis bellum intulit, tantum-
que abfuit a cupiditate quoquo modo imperium vel belli-
cam gloriam augendi, ut quorumdam barbarorum prin-
cipes in aede Martis Ultoris jurare coegerit, mansuros se
in fide ae pace, quam peterent; a quibusdam vero novum
genus obsidum, feminas, exigere tentaverit, quod negli-
gere marium pignora sentiebat. Et tamen potestatem
semper omnibus fecit, quoties vellent, obsides reci-
piendi. Neque aut crebrius , aut perfidiosius rebellantes
graviore unquam ultus est poena, quam ut captivos sub
lege venundaret, ne in vicina regione servirent, neve
intra tricesimum annum liberarentur. Qua virtutis mode-
rationisque fama Indos etiam ae Scythas, auditu modo
cognitos, pellexit ad amicitiam suam populique Romani
ultro per legatos petendam. Parthi quoque et Armeniam
vindicanti facile cesserunt, et signa militaria , quae
M. Crasso et Μ. Antonio ademerant, reposcenti reddi-
derunt, obsidesque insuper obtulerunt, denique, pluri-
bus querulam de regno concertantibus, nonnisi ab ipso
electum comprobaverunt.

XXII. Janum Quirinum, semel atque iterum a con-
dita Urbe memoriam ante suam clausum , in multo bre-
viore temporis spatio, terra marique pace parta , ter clusit.

{is ovans ingressus est Urbem, post Philippense, et

