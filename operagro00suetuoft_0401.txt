DE ILLUSTRIBUS GRAMMATICIS. 91
verecundo, n scripsisset, acerbissima satira laceraverit,
« lastaurum » et « lurconein, n et « nebulonem popino-
nemque » appellans, et « vita scriptisque monstrosum3 n
praeterea « priscorum Catonisque verborum ineruditissi-
mum furem. n Traditur autem puer adhuc catenis sub-
reptus, refugisse in pa⁸riam3 perceptisque liberalibus
disciplinis, pretium suum domino retulisse, verum ob
ingenium et doctrinam gratis manumissus,

XVI. Q. Caecilius Epirota, Tusculi natus, libertus At-
tici, equitis romani, ad quem sunt Ciceronis epistolae ,
quum filiam patroni, nuptam Marco Agrippae, doceret,
suspectus in ea, et ob hoc remotus, ad Cornelium Gal-
lum se contulit : vixitque una familiarissime, quod ipsi
Gallo inter gravissima crimina ab Augusto objicitur. Post
deinde damnationem mortemque Galli, scholam aperuit;
sed ita , ut paucis, et tantum adolescentibus praeciperet,
praetextato nemini, nisi si cujus parenti hoc officium
negare non posset. Primus dicitur latine ex tempore dis-
putasse, primusque Virgilium et alios poetas novos
preelegere coepisse, quod etiam Domitii Marsi versiculus
indicat,

Epirota, tenellorum nutricula vatum.

XVII. Verrius Flaccus, libertinus, docendi genere
maxime inclaruit. Namque ad exercitanda discentium
ingenia aequales inter se committere solebat, proposita
non solum materia, quam scriberent, scd et przrniio,
quod victor auferret. ld erat liber aliquis antiquus, pul-
cher, aut rarior. Quare ab Augusto quoque nepotibus
ejus praeceptor electus, transiit in Palatium cuni tota

