TIBERIUS. ¹47
xentus sui spem facit, complurium dierum mora, cor-
rupto demum et tabido corpore funeratam prohibuit
consecrari, quasi id ipsa mandasset. Testamentum quo-
que ejus pro irrito habuit, omnesque amicitias et fami-
liaritates, etiam quibus ea funeris sui curam moriens
demandarat, intra breve tempus afflixit3 uno ex his,
equestris ordinis viro, ct in antliam condemnato.

LII. Filiorum neque naturalem Drusum, neque adop·
tivum Germanicum, patria caritate dilexit3 alterius vi-
tiis infensus. Nam Drusus animi fluxioris, remissioris-
que vitae erat. Itaque ne mortuo quidem perinde affectus
est3 sed tantum non statim a funere ad negotiorum eon-
suetudinem rediit, justitio longiore inhibito. Quin et
Iliensium legatis paulo serius consolantibus, quasi obli-
terata jam doloris memoria, irridens, ι( Se quoque, re-
spondit, vicem eorum dolere, quod egregium civem Hec-
torem amisissent.» Germanico usque adeo obtrectavit‚
ut et praeclara facta ejus pro supervacuis elevaret, et
gloriosissimas victorias, ceu damnosas reipublicae, in-
creparet. Quod vero Alexandriam , propter immensam
et repentinam famem, inconsulto se adisset, questus est
in senatu. Etiam causa mortis fuisse ei per Cn. Piso-
nem , legatum Syriae, creditur : quem mox hujus crimi-
nis reum, putant quidam mandata prolaturum, nisi ea
secreta obstarent. Per quse multifariam inscriptum, et
per noctes celeberrime acclamatum est : «Redde Ger-
manicum. » Quam suspicionem confirmavit ipse postea,
conjuge etiam ac liberis Germanici crudelem in modum
afflictis.

LIII. Nurum Agrippinam, post mariti mortem libe-

10.

