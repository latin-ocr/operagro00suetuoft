144 C. SUETONII

vitrici, prosecutus, quum, tribus elassibus factis pro di—
gnitate cujusque, primae sex-centa sestertia, secundae qua·
dringenta distribuit, ducenta tertiae, quam non amico-
rum, sed gratorum appellabat.

XLVII. Princeps neque opera ulla magnifica fecit
(nam et quae sola susceperat, Augusti templum, resti-
tutionemque Pompeiani theatri, imperfecta post tot an-
nos reliquit), neque spectacula omnino edidit3 et iis,
quae ab aliquo ederentur, rarissime interfuit, ne quid
exposceretur, utique postquam comoedum Actium coac-
tus est manumittere. Paucorum senatorum inopia sus-
tentata, ne pluribus opem ferret, negavit, se aliis sub-
venturum, nisi senatui justas necessitatum causas pro-
bassent. Quo pacto plerosque modestia et pudore deter-
ruit ε in quib us Hortalum , Q Hortensii oratoris nepotem,
qui, permodica re familiari, auctore Augusto, quatuor

liberos tulerat.

XLVIII. Publice munificentiam bis omnino exhibuit:
proposito millies sestertio gratuito in triennii tempus3
ct rursus, quibusdam dominis insularum, quaein monte
Coelio dessagrarant, pretio restituto. Quorum alterum,
magna difficultate nummaria populo auxilium flagitante,
coactus est facere, quum per senatusconsultum sanxis-
set, ut. feneratores duas patrimonii partes iu solo collo-
carent, debitores totidem aeris alieni statim solverent,
uec res expediretur: alterum, ad mitigandam temporum
atrocitatem. Quod tamen beneficium tanti aestimavit, ut
montem Coelium, appellatione mutata , vocari Augustum
jusserit. Militi post duplicata ex Augusti testamento le-

gata nihil uuquam largitus est, praeterquam singula mil-

