8 (ἶ. SUETONII

patrum submoverentur. Ac nihilo minus permanere in
magistratu, et jus dicere ausus, ut comperit paratos,
qui vi ac per arma prohiberent, dimissis lictoribus,
abjectaque praetexta, domum clam refugit, pro condi-
tione temporum quieturus. Multitudinem quoque biduo
post sponte et ultro confluentem, operamque sibi in
asserenda dignitate tumultuosius pollicentem, compes-
cuit. Quod quum praeter opinionem evenisset, senatus,
ob eundem coetum festinato coactus, gratias ei per pri-
mores viros egit t accitumque in curiam, et amplissimis
verbis collaudatum, in integrum restituit, inducto priore
decreto.

XVII. Recidit rursus in discrimen aliud, inter socios
Catilinae nominatus, ct apud Novium Nigrum quaesto-
rem a L. Vettio judice, et in senatu a Q. Curio : cui ,
quod primus consilia conjuratorum detexerat, constituta
crant publice praemia. Curius e Catilina se cognovisse
dicebat : Vettius etiam chirographum ejus, Catilinae
datum, pollicebatur. Id vero Caesar nullo modo tole-
randum existimans, quum, implorato Ciceronis testimo-
nio, quaedam se de conjuratione ultro ad eum detulisse
docuisset, ne Curio praemia darentur, effecit : Vettium ,
pignoribus captis, et direpta supellectile male mulca-
tum, ac pro rostris in concione paene discerptum,
conjecit in carcerem : eodem Novium quaestorem, quod
compellari apud se majorem potestatem passus esset.

XVIII. Ex praetura ulteriorem sortitus Hispaniam,
retinentes creditores interventu sponsorum removit : ac
neque more, neque jure, antequam provinciae ornaren—

tur, profectus est ε incertum, metune judicii, quod

