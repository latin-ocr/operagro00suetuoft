1 1 2 C. SUETONII

populi frequentia conderet, aquila eum saepius circum-
volavit3 transgressaque in uicinam aedem , super nomen
Agrippae, ad primam litteram, sedit : quo animadverso,
vota, quae in proximum lustrum suscipi mos est, colle-
gam suum Tiberium nuncupare jussit : nam se, quam-
quam conscriptis paratisque jam tabulis, negavit suscep-
turum quae non esset soluturus. Sub idem tempus ictu
fulminis ex inscriptione statuae ejus prima nominis littera
effluxit. Responsum est, centum solos dies posthac vic·
turum, quem numerum c littera notaret, futurumque,
ut inter Deos referretur, quod AESAR, id est, reliqua
pars e Caesaris nomine, Etrusca lingua Deus vocaretur.
Tiberium igitur in Illyricum dimissurus, et Beneventum
usque prosecuturus, quum interpellatores aliis atque
aliis causis in jure dicendo detinerent, exclamavit (quod
et ipsum mox inter omina relatum est), «Non, si om-
nia morarentur, amplius se posthae Romae futurum.»
Atque itinere inchoato, Asturam perrexit, et inde, prae-
ter consuetudinem, de nocte ad occasionem aurae evec-
tus, causam valetudinis contraxit ex profluvio alvi.
XCVIII. Tunc Campaniae ora proximisque insulis
circuitis, Caprearum quoque secessui quatriduum im-
pendit, remississimo ad otium et ad omnem comitatem
animo. Forte Puteolanum sinum praetervehenti vectores
nautaeque de navi Alexandrina, quae tantum quod appu-
lerat, candidati coronatique, et thura libantes, fausta
omina et eximias laudes congesserant : «Per illum se
vivere, per illum navigare, libertate atque fortunis per
illum frui. » Qua re admodum exhilaratus quadragenos

aureos comitibus *divisit :jusque jurandum ct cautionem

