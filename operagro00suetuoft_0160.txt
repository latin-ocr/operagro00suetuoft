132 C. SUETONII

XXII. Excessum Augusti non prius palam fecit, quam
Agrippa juvene interemto. Hunc tribunus militum cus-
tos appositus occidit, lectis codicillis, quibus, ut id
faceret, jubebatur. Quos codicillos , dubium fuit, Augus-
tusne moriens reliquisset, quo materiam tumultus post
se subduceret3 an nomine Augusti Livia, et ea, conscio
Tiberio, an ignaro, dictasset. Tiberius renuncianti tri-
buno, factum esse, quod imperasset, «neque imperasse
se, et redditurum eum senatui rationem,» respondit;
invidiam scilicet in praesentia vitans. Nam mox silentio
rem obliteravit.

XXIII. Jure autem tribuniciae potestatis coacto se-
natu, inchoataque allocutione, derepente velut impar
dolori congemuit; utque non solum voit, sed et spiritus
deficeret, optavit, ac perlegendum librum Druso filio
tradidit. Illatum deinde Augusti testamentum, non ad-
missis signatoribus, nisi senatorii ordinis, ceteris extra
curiam signa agnoscentibus, recitavit per libertum. Tes-
tamenti initium fuit : « Quoniam sinistra Fortuna Caium
et Lucium filios mihi eripuit, Tiberius Caesar mihi ex
parte dimidia et sextante heres esto. » Quo et ipso aucta
suspicio est opinantium, successorem ascitum eum ne-
cessitate magis, quam judiciO, quando ita praefari non
abstinuerit.

XXIV. Principatuin, quamvis neque occupare con-
festim, neque agere dubitasset, et statione militum, hoc
est, vi et specie dominationis, assumta, diu tamen recu-
savit impudentissimo mi1no; nunc adhortantes amicos
increpans, ut ignarOS, quanta bellua esset imperium3

nunc precantem-senatum, ct procumbentem sibi ad ge-

