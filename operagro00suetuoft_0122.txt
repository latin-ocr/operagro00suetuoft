94 C. sUETONn

LXX. Coena quoque ejus secretior in fabulis suit,
quae vulgo ΣωΣεκᾶΘεος vocabatur : in qua.- deorum dea-
rumque habitu discubuisse convivas, et ipsum pro
Apolline ornatum, non Antonii modo epistolae, singulo-
rum nomina amarissime enumerantis, exprobrant, sed

et sine auctore notissimi versus ε

Quum primurn istorum conduxit mensa choragum,
Sexque deos vidit Mallia, sexque deas;

Impia dum Phoebi Caesar mendacia ludit,
Dum nova Divorum coenat adulteria3

Omnia se a terris tunc numina declinarunt,
Fugit et auratos Juppiter ipse toros,

Auxit coenae rumorem summa tunc in civitate penuria
ac fames, acclamatumque est postridie, c< omne frumen-
tum deos comedisse3» et, «Caesarem esse plane Apolli-
nem, sed Tortorem : » quo cognomine is deus quadam
in parte urbis colebatur. Notatus est et ut pretiosae
supellectilis Corinthiorumque praecupidus, et aleae indul-
gens. Nam et proscriptionis tempore ad statuam ejus
adscriptum est,

Pater argentarius, ego Corinthiariu53

quum existimaretur quosdam propter vasa Corinthia in-
ter proscriptos curasse referendos. Et deinde bello Sici-

liensi epigramma vulgatum est :

Postquam bis classe victus naves perdidit,
Aliquando ut vincat, ludit assidue aleam.

LXXI. Ex quibus sive criminibus sive maledictis infa-
miam impudicitiae‘ facillime refutavit, et praesentis ct

