CALIGULA. 1 67

IX. Caligulae cognomen castrensi joco traxit, quia
manipulario habitu inter milites educabatur. Apud quos
quantum praeterea per hanc nutrimentorum consuetudi-
nem amore et gratia valuerit, maxime cognitum est,
quum post excessum Augusti tumultuantes, et in furo-
rem usque praecipites, solus haud dubie conspectu suo
flexit. Non enim prius destiterunt, quam ablegari eum
ob seditionis periculum ‚ et in proximam civitatem de—
mandari. animadvertissent. Tunc demum ad poeniten-
tiam versi, reprenso ac retento vehiculo, invidiam, quae
sibi fieret, deprecati sunt.

X. Comitatus est patrem et in Syriaca expeditione. Unde
reversus primum in matris, deinde, ea relegata, in Liviae
Augustae proaviae suae contubernio mansit: quam defun-
ctam praetextatus etiam tum pro Rostris laudavit: trans-
iitque ad Antoniam aviam, et inde vicesimo aetatis anno,
accitus Capreas a Tiberio, uno atque eodem die togam
sumsit, barbamque posuit, sine ullo honore, qualis con-
tigerat tirocinio fratrum ejus. Hic omnibus insidiis ten-
tatus elicientium cogentiumque se ad'querelas, nullam
unquam occasionem dedit, perinde obliterato suorum
casu, ac si nihil cuiquam accidisset : quae vero ipse pa-
teretur, incredibili dissimulatione transmittens; tantique
in avum, et qui juxta erant, obsequii, ut non immerito
sit dictum, « nec servum meliorem ullum, nec deterio-
rem dominum fuisse. 2>

XI. Naturam tamen saevam atque probrosam nec
tunc quidem inhibere poterat, quin et animadversioni-
bus poenisque ad supplicium datorum cupidissime inte-
resset, et ganeas atque adulteria, capillamento celatus

