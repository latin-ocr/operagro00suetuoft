88 C. SUETONII

multiplici variaque doctrina censebatur3 quod sane ex
commentariis ejus apparet, quamquam paucissimi ex-
stent : de quorum tamen copia sic altera ad eumdem
Hermam epistola significat : « Hylen nostram aliis me-
mento commendare : quam omnis generis coegimus, uti
scis, octingentos in libros. ›> Coluit postea familiarissime
Caium Sallustium , et eo defuncto , Asinium Pollionem :
quos historiam componere aggressos, alterum breviario
reruni omnium romanarum , ex quibus, quas vellet, eli-
geret, instruxit3 alterum praeceptis de ratione scribendi.
Quo magis miror, Asinium Pollionem credidisse, antiqua
eum verba et figuras solitum esse colligere Sallustio :
quum sibi sciat nil aliud suadere, quam ut noto civili-
que et proprio sermone utatur, vitetque maxime obscu-
ritatem Sallustii, et audaciam in translationibus.

XI. Valerius Cato, ut nonnulli tradiderunt, Burseni
cujusdam libertus, ex Gallia : ipse libello, cui est titu-
lus Indignatio, ingenuum se natum ait, et pupillum re-
lictum ‚ eoque facilius licentia Sullani temporis exutum
patrimonio. Docuit multos, et nobiles : visusque est per-
idoneus praeceptor‚ maxime ad poeticam tendentibus,
ut quidem apparere vel his versiculis potest :

Cato grammaticus, latina Siren,
Qui solus legit, ac facit poetas.

Scripsit praeter grammaticos libellos etiam poemata, ex
quibus praecipue probantur Lydia et Diana. Lydc'ae Ti-

cida meminit :

Lydia doctorum maxima cura liber.

