194 C. SUETONII

bat,; ac ne his quidem placida quiete, sed pavida miris
rerum imaginibus, ut qui inter ceteras, pelagi quon-
dam speciem colloquentem secum videre visus sit.
Ideoque magna parte noctis vigiliae cubandique taedio ,
nunc toro residens ‚ nunc per longissimas porticus
vagus , invocare identidem atque exspectare lucem
consuerat.

LI. Non immerito mentis valetudini attribuerim di—
versissima in eodem vitia, summam confidentiam, et
contra nimium metum. Nam qui deos tanto opere con-
temneret, ad minima tonitrua et fulgura connivere,
caput obvolvere, ad vero majora proripere se e strato,
sub lectumque condere solebat. Peregrinatione quidem
siciliensi, irrisis multorum locorum miraculis, repente
a Messana noctu profugit, AEtnaei verticis fumo ac
murmure pavefactus. Adversus barbaros quoque mina-
cissimus, quum trans Rhenum inter angustias densum-
que agmen iter essedo faceret, dicente quodam , « non
mediocrem sore consternationem , sicunde hostis appa-
reat, » equum illico conscendit3 ac propere reversus ad
pontes, ut eos calonibus et impedimentis stipatos repe-
rit, impatiens morae, per manus ac super capita homi-
num translatus est. Mox etiam, audita rebellione Ger-
maniae, sugam et subsidia fugae, classes apparabat3 uno
solatio acquiescens, transmarinas certe sibi superfuturas
provincias, si victores Alpium juga, ut Cimbri, vel
etiam Urbem, ut Senones quondam, occuparent: unde
credo, percussoribus ejus postca consilium natum apud
tumultuantes milites ementiendi, ipsum sibi manus in·

tulisse, nuncio malae pugnae perterritum.

