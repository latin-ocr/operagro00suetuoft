232 C. SUETONII CLAUDIUS.

tine addito, quum velut exhaustum refici cibo oporte-
ret, an immisso per clysterem, ut quasi abundantia la-
boranti etiam hoc genere egestionis subveniretur.

XLV. Mors ejus celata est, donec circa successorem
omnia ordinarentur. Itaque et quasi pro aegro adhuc
vota suscepta sunt, et inducti per simulationem comoedi,
qui velut desiderantem oblectarent. Excessit tertio idus
octobris, Asinio Marcello, Acilio Aviola, consulibus,
quarto et sexagesimo aetatis , imperii quartodecimo anno3
funeratusque est sollemni principum pompa, et in nu-
merum deorum relatus. Quem honorem, a Nerone desti-
tutum abolitumque, recepit mox per Vespasianum.

XLVI. Praesagia mortis ejus praecipua fuerunt : exor-
tus crinitae stellae, quam cometen vocant: tactumque
de coelo monumentum Drusi patris; et quod eodem anno
cx omnium magistratuum genere plerique mortem obie-
rant. Sed nec ipse ignorasse, aut dissimulasse ultima
vitae suae tempora videtur, aliquot quidem argumentis.
Nam et quum consules designaret, neminem ultra men-
sem, quo obiit, designavit: et in senatu, cui novissime
interfuit, multum ad concordiam liberos suos cohor·
tatus, utriusque aetatem suppliciter patribus commen-
davit. Et in ultima cognitione pro tribunali , « accessisse
se ad finem mortalitatis, » quamquam abominantibus,

qui audiebant, semel atque iterum pronunciavit.

