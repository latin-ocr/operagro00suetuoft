9,νῦ (ἶ. SUETOMI

sle fabrorum quoque ac ministrorum, atque id genus
numero, si automatum, vel pegma, vel quid tale aliud
parum cessisset. Induxit et unum ex nomenculatoribus
suis, sicut erat togatus.

XXXV. Sed nihil aeque quam timidus ac diffidens
fuit. Primis imperii diebus, quamquam, ut diximus,
jactator civilitatis, neque convivia inire ausus est, nisi
ut speculatores cum lanceis circumstarent, militesque
vice ministrorum fungerentur: neque aegrum quemquam
visitavit, nisi explorato prius cubiculo, culcitisque et
stragulis praetentatis et excussis ε reliquo autem tempore
salutatoribus scrutatores semper apposuit, et quidem
omnibus, et acerbissimos. Sero enim ac vix remisit, ne
feminae praetextatique pueri et puellae contrectarentur,
et ne cujus comiti aut librario calamariae aut graphiariae
thecae adimerentur. Motu civili, quum eum Camillus,
non dubitans etiam circa bellum posse terreri, contume-
liosa et minaci et contumaci epistola cedere imperio
juberet, vitamque otiosam in privata re agere3 dubita-
vit, adhibitis principibus viris, an obtemperaret.

XXXVI. Quasdam insidias temere delatas adeo expa-
vit, ut deponere imperium tentaverit. Quodam, ut supra
retuli, cum ferro circa sacrificantem se deprehenso,
senatum per praecones propere convocavit, lacrymisque
et vociferatione miseratus est conditionem suam, cui
'nihil tuti usquam esset3 ac diu publico abstinuit. Mes-
salinae quoque amorem flagrantissimum, non tam indi-
gnitate contumeliarum, quam periculi metu, abjecit,
quum adultero Silio acquiri imperium credidisset: quo
tempore foedumin modum trepidus ad castra confugit,

