82 C. SUETONII

VIII. M. Pompilius Andronicus, natione Syrus, stu-
dio epicureae sectae desidiosior in professione gramma—
ticae habebatur, minusque idoneus ad tuendam scholam.
Itaque, quum se in Urbe non solum Antonio Gniphoni,
sed ceteris etiam deterioribus postponi videret, Cumas
transiit, ibique in otio vixit, et multa composuit : ve-
rum adeo inops atque egens, ut coactus sit praecipuum
illud opusculum suum annalium Ennii elenchorum se-
decim millibus nummum cuidam vendere : quos libros
Orbilius suppressos redemisse se dixit, vulgandosque
curasse nomine auctoris.

IX. Orbilius Pupillus Beneventanus, morte paren·
tum, una atque eadem die inimicorum dolo interem-
torum, destitutus, primo apparituram magistratibus fe-
cit : deinde in Macedonia corniculo, mox equo meruit :
functusque militia, studia repetiit, quaejam inde a puero
non leviter attigerat ε ac professus diu in patria, quin-
quagesimo demum anno Romam, consule Cicerone ,
transiit; docuitque majore fama, quam emolumento.
Namque jam persenex„ pauperem se, et habitare sub
tegulis, quodam scripto fatetur. Librum etiam, cui est
titulus Perialogos, edidit, continentem querelas de iu-
juriis , quas professores negligentia et ambitione paren-
tum acciperent. Fuit autem naturae acerbae, non modo
in antisophistas, quos omni sermone laceravit, sed etiam
in discipulos, ut Horatius significat, plagosum eum ap-
pellans, et Domitius Marsus scribens ,

Si quos Orbilius ferula scuticaque cecidit.

Ac ne principum quidem virorum insectatione abstinuit :

