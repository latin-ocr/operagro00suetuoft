88 C. SUETONII

LX. Reges amici atque socii, et singuli in suo quis-
que regno Caesareas urbes condiderunt, et cuncti simul
aedem Jovis Olympii , Athenis antiquitus inchoatam,
perficere communi sumptu destinaverunt, Genioque ejus
dedicareÍ¾ ac saepe regnis relictis, non Romae modo, sed
provincias peragranti, quotidiana officia togati, ac sine
regio insigni, more clientium praestiterunt.

LXI. Quoniam, qualis in imperiis ac magistratibus,
regendaque per terrarum orbem pace belloque Repu-
blica fuerit, exposui3 referam nunc interiorem ac fami-
liarem ejus vitam, quibusque moribus atque fortuna
domi et inter suos egerit a juventa usque ad supremum
vitae diem. Matrem amisit in primo consulatu, sororem
Octaviam quinquagesimum et quartum agens aetatis an-
num. Utrique quum praecipua officia vivae praestitisset,
ctiam defunctae honores maximos tribuit.

LXII. Sponsam habuerat adolescens P. Servilii Isau-
rici filiam : sed reconciliatus post primam discordiam
Antonio, expostulantibus utriusque militibus, ut et ne-
cessitudine aliqua jungerentur, privignam ejus Clau-
diam, Fulviae cx P. Clodio filiam, (luxit uxorem, vixdum
nubilem, ac simultate cum Fulvia socru exorta, (limisit
intactam adhuc et virginem. Mox Scriboniam in matri-
monium acccpit, nuptam ante duobus consularibus, et
cx altero ctiam matrem. Cum hac ctiam divortium fecit,
pertaesus, ut scribit, morum perversitatem ejus : ac sta-
tim Liviam Drusillam matrimonio Tiberii Neronis, et
quidem praegnantem, abduxit, dilexitque ct probavit
unice ac perseveranter.

LXIII. Ex Scribonia Juliam, cx Livia nihil libero-

