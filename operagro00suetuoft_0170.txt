142 (Σ. SUETONII

Flacco et L. Pisone noctem continuumque biduum epu·
lando potandoque consumsit: quorum alteri Syriam pro-
vinciam, alteri praefecturam urbis confestim detulit z co-
dicillis quoque «jucundissimos et omnium horarum ami-
cos n professus. Sestio Gallo, libidinoso ac prodigo seni,
olim ab Augusto ignominia notato, et a se ante paucos
dies apud senatum increpito , coenam ea lege condixit,
ne quid ex consuetudine immutaret, aut demeret, utque
nudis puellis ministrantibus coenaretur. Ignotissimum
quaesturae candidatum nobilissimis anteposuit, ob epotam
in convivio, propinante se , vini amphoram. Asellio Sa-
bino sestertia ducenta donavit pro dialogo, in quo boleti,
et ficedulae , et ostreae, et turdi certamen induxerat. No-
vum denique officium instituit a voluptatibus, praeposito
equite romano, T. Caesonio Prisco.

XLIII. Secessu vero Capreensi ctiam sellariam exco-
gitavit, sedem arcanarum libidinum : in quam undique
conquisiti puellarum et exoletorum greges, monstrosi-
que concubitus repertoreS, quos spintrias appellabat, tri-
plici serie connexi, invicem incestarent se coram ipso ‚
ut aspectu deficientes libidines excitaret. Cubicula plu-
rifariam disposita tabellis ac sigillis lascivissimarum pic-
turarum et figurarum adornavit, librisque Elephantidis
instruxit, ne cui in opera edenda exemplar imperatae
schemae deesset. In silvis quoque ac nemoribus passim
Venereos locos commentus est, prostantesquc per antra
et cavas rupes , ex utriusque sexus pube, Paniscorum et
Nympharum habitu : palamque jam et vulgo nominc in-
sulae abutentes, Capre'neum dictitabant.

XLIV. Maj01·e.adhuc et turpiore infamia flagravit,

