48 C. st] ETON 1 Ι

serat, non ante succensuit, quam altercationibus inso-
lentissimis paene in ordinem redactus. Hunc quoque,
quamvis relegatum primo, deinde et interfici jussum ,
magni aestimavit servare quoquo modo, missis, qui percus-
sores revocarent3 et servasset, nisi, jam perisse, falso re-
nunciatum esset. Ceterum neque caede cujusquam unquam
laetatus, justis suppliciis illacrymavit etiam et ingemuit.

XVI. Sola est, in qua merito culpetur, pecuniae cu-
piditas. Non enim contentus omissa sub Galba vectiga-
lia revocasse, nova et gravia addidisse , auxisse tributa
provinciis, nonnullis et duplicasse3 negotiationes quo-
que, vel privato pudendas, propalam exercuit, coe-
mendo quaedam tantum, ut pluris postea distraheret.
Ne candidatis quidem honores, reisve, tam innoxiis,
quam nocentibus, absolutiones venditare cunctatus est.
Creditur etiam procuratorum rapacissimum quemque ad
ampliora officia ex industria solitus promovere, quo
locupletiores mox condemnaret ε quibus quidem vulgo
« pro spongiis >³ dicebatur « uti, » quod quasi et siccos
madefaceret, et exprimeret humentes. Quidam natura
cupidissimum tradunt, idque exprobratum ei a sene bu-
bulco, qui, negata sibi gratuita libertate, quam impe-
rium adeptum suppliciter orabat, proclamaverit, c< Vul-
pem pilum mutare, non mores. n Sunt contra, qui opi-
nentur, ad manubias et rapinas necessitate compulsum ,
summa cerarii fiscique inopia : de qua testificatus sit
initio statim principatus , professus, α quadringenties
millies opus esse, ut respublica stare posset.» Quod

et verisimilius videtur, quando et male partis optime

usus est.

