CALIGULA. 1 65

demum, fato functum, palam factum est ‚ non solatiis
ullis ‚ non edictis inhiberi luctus publicus potuit, dura·
vitque etiam per festos decembris mensis dies. Auxit
gloriam desideriumque defuncti etiam atrocitas inse-
quentium temporum, cunctis nec temere opinantibus ,
reverentia ejus ac metu repressam Tiberii saevitiam, quae
mox eruperit.

VII. Habuit in matrimonio Agrippinam, M. Agrippae
et Juliae filiam, et ex ea novem liberos tulit ε quorum
duo infantes adhuc rapti, unus jam puerascens, insigni
festivitate, cujus effigiem habitu Cupidinis in aede Ca-
pitolinae Veneris Livia dedicavit. Augustus in cubiculo
suo positam, quotiescunque introiret, exosculabatur.
Ceteri superstites patri fuerunt. Tres sexus feminini,
Agrippina, Drusilla, Livilla, continuo triennio natae :
totidem mares, Nero et Drusus et C. Caesa1·.'Ner0nem
et Drusum senatus,Tiberio criminante, hostes judicavit.

VIII. C. Caesar natus est pridie kalendas septembres,
patre suo ct C. Fonteio Capitone consulibus. Ubi natus
sit, incertum diversitas tradentium facit. Cn. Lentulus
Gaetulicus Tiburi genitum scribit3 Plinius Secundus in
Treveris, vico Ambiatino, supra Confluentes : addit
etiam pro argumento, aras ibi ostendi, inscriptas, OB
Aomppmffi Pummzmnn. Vei-siculi , imperante mox eo
divulgati, apud hibernas legiones procreatum indicant :

In castris natus, patriis nutritus in armis,
Jam designati principis omen crat.
Ego in actis, Antii editum, invenio. Gaetulicum refellit
Plinius , quasi mentitum prr adulationem , ut ad laudes

juvenis gloriosique principis aliquid ctiam ex urbe Her-

