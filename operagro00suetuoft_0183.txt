TIBERIUS. 155

LXIV. Nurum ac nepotes nunquam aliter post dam-
nationem, quam catenatos, obsutaque lectica, loco mo-
vit; prohibitis per militem obviis ac viatoribus respicere
usquam, vel consistere. .

LXV. Sejanum‚ res novas molientem , quamvis jam
et natalem ej us publice celebrari, et imagines aureas coli
passim videret , vix tandem, et astu magis ac dolo, quam
principali auctoritate, subvertit. Nam primo, ut a se per
speciem honoris dimitteret, collegam sibi assumsit in
quinto consulatu, quem longo intervallo absens ob id
ipsum susceperat. Deinde spe affinitatis ac tribuniciae po-
testatis deceptum, inopinantem criminatus est pudenda
miserandaque orationc; quum inter alia P. C. precare-
tur, «mitterent alterum e consulibus, qui se senem et
solum in conspectum eorum cum aliquo militari praesi-
dio perduceret.» Sic quoque diffidens, tumultumque
metuens ‚ Drusum nepotem , quem vinculis adhuc Romae
continebat, solvi, si res posceret, ducemque constitui
praeceperat. Aptatis etiam navibus, ad quascunque le-
giones meditabatur fugam, speculabundus ex altissima
rupe identidem signa, quae, ne nuncii morarentur, tolli
procul, ut quidque factum foret, mandaverat. Verum,
et oppressa conjuratione Sejani, nihilo securior aut con-
stantior, per novem proximos menses non egressus est
villa , quae vocatur Jovis.

LXVI. Urebant insuper anxiam mentem varia undi-
que convicia, nullo non damnatorum omne probri genus
coram, vel per libellos in orchestra positos, ingerente.
Quibus quidem diversissime afficiebatur : inodo, ut pra}

pudore ignota ct celata runt-ta rupert-[3 nonnunquam

