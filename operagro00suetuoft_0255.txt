CLAUDIUS. 2¹25

XXXIII. Cibi vinique quocunque et tempore et loco
appetentissimus. Cognoscens quondam in Augusti Foro,
ictusque nidore prandii, quod in proxima Martis aede
Saliis apparabatur, deserto tribunali, ascendit ad sacer-
dotes, unaque decubuit. Nec temere uuquam triclinio
abscessit, nisi distentus ac madens, et ut statim supino
ac per somnum hianti pinna in os inderetur, ad exone-
randum stomachum. Somni brevissimi erat (nam ante
mediam noctem plerumque evigilabat): ut tamen inter-
diu nonnunquam in jure dicendo obdormisceret, vixque
ab advocatis, de industria vocem augentibus, excitare·
expers. Aleam studiosissime lusit: de cujus arte librum
quoque emisit: solitus etiam in gestatione ludere, ita
essedo alveoque adaptatis, ne lusus confunderetur.

XXXIV. Saevum et sanguinarium natura fuisse, ma-
gnis minimisque apparuit rebus. Tormenta quaestionum
poenasque parricidarum repraesentabat, exigebatque co-
ram. Quum et spectare antiqui moris supplicium Tiburi
concupisset, et, deligatis ad palum noxiis, carnifex
deesset, accitum ab Urbe vesperam usque opperiri per·
severavit. Quocunque gladiatorio munere, vel suo, vel
alieno, etiam forte prolapsos jugulari jubebat, maxime
retiarios, ut exspirantium facies videret. Quum par
quoddam mutuis ictibus concidisset, cultellos sibi par-
vulos ex utroque ferro in usum sieri sine mora jussit.
Bestiariis meridianisque adeo delectabatur, ut et prima
luce ad spectaculum descenderet, et meridie, dimisso
ad prandium populo, persederet; praeterque destinatos,
etiam levi subitaque de causa, quosdam committeret,

ι. 15

