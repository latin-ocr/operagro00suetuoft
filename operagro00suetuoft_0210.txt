1 82 C. SUETONII

suorum delatores, invectus est3 prolatis libellis, quos
crematos simulaverat, defensaque Tiberii saevitia, quasi
necessaria, quum tot criminantibus credendum esset.
Equestrem ordinem, ut scenae arenaeque devotum, assi-
due proscidit. Infensus turbae, faventi adversus 'studium
suum, exclamavit: « Utinam populus romanus unam
cervicem haberet! )) Quumque Tetrinius latro postula-
retur, « et qui postularent, Tetrinios esse, n ait. Retia-
rii tunicati quinque numero gregatim dimicantes, sine
certamine ullo totidem secutoribus succubuerant: quum
occidi juberentur, unus, resumta fuscina, omnes vic-
tores interemit. Hanc ut crudelissimam caedem et de-
flevit edicto , et eos , qui spectare sustinuissent, exse-
cratus est.

XXXI. Queri etiam palam de conditione temporum
suorum solebat, quod nullis calamitatibus publicis insi-
gnirentur ε Augusti principatum clade Variana; Tiberii,
ruina spectaculorum apud Fidenas, memorabilem fac-
tum : suo oblivionem imminere prosperitate rerum. At-
que identidem exercituum caedes, famem , pestilentiam,
incendia, hiatum aliquem terrae optabat.

XXXII. Animum quoque remittenti, ludoque et epulis
dedito, eadem dictorum factorumque saevitia aderat.
Saepe in conspectu prandentis vel comissantis seriae
quaestiones per tormenta habebantur. Miles decollandi
artifex quibuscunque e custodia capita amputabat. Pu-
teolis, dedicatione pontis , quem excogitatum ab eo si-
gnificavimus, quum multos clitore invitasset ad se,
repente omnes praecipitavit. Quosdam gubernacula ap-

prehendentes, contis remisque detrusit in marc. Romae

