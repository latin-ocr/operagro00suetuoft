CALIGULA. 1 71

numque, si qua residua ex priore tempore lnanebant‚·
omnium gratiam fecit. Commentarios, ad matris fra-
trumque suorum causas pertinentes, ne cui postmodum
delatori aut testi maneret ullus metus, convectos in
forum, et ante clare obtestatus deos ‚ neque legisse,
neque attigisse quicquam, concremavit. Libellum de sa-
lute sua oblatum non recepit, contendens, «nihil sibi
admissum, cur cuiquam invisus esset : >2 negavitque, se
delatoribus aures habere.

XVI. Spintrias monstrosarum libidinum, aegre, ne
profundo mergeret, exoratus, Urbe summovit. Titi La-
bieni, Cordi Cremutii, Cassii Severi scripta, senatus·
consultis abolita, requiri, et esse in manibus lectitarique
permisit: quando maxime sua interesset, ut facta quaeque
posteris tradantur. Rationes imperii, ab Augusto pro-
poni solitas, sed a Tiberio intermissas, publicavit. Ma-
gistratibus liberam jurisdictionem , et sine sui appella-
tione, concessit. Equites romanos severe curioseque,
nec sine moderatione, recognovit ε palam ademto equo,
quibus aut probri aliquid aut ignominiae inesset: eorum,
qui minore culpa tenerentur, nominibus modo in recita-
tione praeteritis. Ut levior labor judicantibus foret, ad
quatuor priores quintam decuriam addidit. Tentavit et,
comitiorum more revocato, suffragia populo reddere.
Legata ex testamento Tiberii, quamquam abolito, sed et
Juliae Augustae, quod Tiberius suppresserat, cum fide,
ac sine calumnia repraesentata persolvit. Ducentesimam
auctionum ltaliae remisit. Multis incendiorum damna
supplevit : ac si quibus regna restituit, adjecit et sru-

ctum omnem vectigaliorun1,ct redituum medii temporis,

