OTHO. 23

dans reliquias suas et memoriam. Quicquid deinde epi-
stolarum erat, ne cui periculo aut noxae apud victorem
forent, concremavit. Divisit et pecunias domesticis ex
copia praesenti.

XI. Atque ita paratus, intentusque jam morti, tu-
multu inter moras exorto, ut eos, qui discedere et abire
coeptabant , corripi quasi desertores , detinerique sensit,
ι( Adjiciamus, » inquit, « vitae et hanc noctem, » his ipsis
totidemque verbis τ vetuitque, vim cuiquam fieri; et in
serum usque patente cubiculo, si quis adire vellet, po-
testatem sui praebuit. Post hoc sedata siti gelidae aquae
potione, arripuit duos pugiones, et explorata utriusque
acie, quum alterum pulvino subdidisset, foribus adaper-
tis artissimo somno quievit. Et circa lucem demum ex-
pergefaetus, uno se trajecit ictu infra laevam papillam :
irrumpentibusque ad primum gemitum, modo celans,
modo detegens plagam, exanimatus est, et celeriter
(nam ita praeceperat) funeratus, tricesimo et octavo
aetatis anno, et nonagesimo et quinto imperii die.

XII. Tanto Othonis animo nequaquam eorpus aut lia-
bitus competiit. Fuisse enim traditur et modicae staturae,
et male pedatus scambusque : munditiarum vero paene
muliebrium, vulso corpore, galericulo capiti propter
raritatem capillorum adaptato et annexo, ut nemo dino-
sceret : quin et faeiem quotidie rasitare, ac pane madido
liuere consuetum : idque instituisse a prima lanugine, ne
barbatus unquam esset: sacra etiam Isidis saepe in lintea
religiosaque veste propalam celebrasse. Per quae sactum
putem , ut mors ejus, minime congruens vitae, majori
miraculo fuerit. Multi praesentium militum cum plurimo

