1 1 Ο C. SUETONII

bus forte narrabat : puerum, facie liberali, demissum
coelo catena aurea, ad fores Capitolii constitisse, eique¹
Jovem flagellum tradidisse; deinde, repente Augusto
viso, quem ignotum adhuc plerisque avunculus Caesar
ad sacrificandum acciverat, affirmavit ipsum esse, cujus
imago secundum quietem sibi obversata sit. Sumenti
virilen‘. togam tunica lati clavi, resuta ex utraque parte,
ad pedes decidit. Fuerunt, qui interpretarentur, non
aliud significare, quam ut is ordo, cujus insigne id esset,
quandoque ei subjiceretur. Apud Mundam D. Julius
castris iocum capiens, quum silvam caederet, arborem
palmae repertam conservari, ut omen victoriae, jussit z
ex ea continuo enata soboles adeo in paucis diebus
adolevit, ut non aequipararet modo matricem, verum et
obtegeret, frequentareturque columbarum nidis, quam·-
vis id avium genus duram et asperam frondem maxime
vitet. Illo et praecipue ostento motum Caesarem ferunt,
ne quem alium sibi succedere, quam sororis nepotem,
vellet. In secessu Apolloniae Theogenis mathematici per-
gulam, comite Agrippa, ascenderat : quum Agrippae,
qui prior consulebat, magna et paene incredibilia prae-
(licerentur, reticere ipse genituram suam, nec vello
edere perseverabat, metu ac pudore, ne minor inveni-
retur. Qua tamen post multas adhortationes vix et cunc-
tanter edita, exsiluit Theogenes, adoravitque eum. Tan-
tam mox fiduciam fati Augustus habuit, ut thema suum
vulgaverit, nummumque argenteum nota sideris Capri-
corni, quo natus est, percusserit.

XCV. Post necem Caesaris, reverso ab Apollonia et

ingrediente eo Urbem, repente liquido ac puro screno,

