OCTAVIUS AUGUSTUS 79

quinquaginta cubitorum pro Comitio. Accidit votivis Cir-
censibus, ut correptus valetudine, lectica cubans, tensas
deduceret : rursus commissione ludorum, quibus thea-
trum Marcelli dedicabat, evenit, ut, laxatis sellae curulis
compagibus, caderet supinus. Nepotum quoque suorum
munere, quum consternatum ruinae metu populum re-
tinere et confirmare nullo modo posset, transiit e loco
suo, atque in ea parte consedit, quae suspecta maxime
erat.

XLIV. Spectandi conFusissimum ac solutissimum mo-
rem correxit ordinavitque, motus injuria senatoris ,
quem Puteolis per celeberrimos ludos consessu frequenti
nemo receperat. Facto igitur decreto patrum, ut , quo-
ties quid spectaculi usquam publice ederetur, primus
subselliorum ordo vacaret scnatoribus3 Romae legatos
liberarum sociarumque gentium vetuit in orchestra
considere, quum, quosdam etiam libertini generis mitti,
deprehendisset. Militem secrevit a populo. Maritis e
plebe proprios ordines assignavit : praetextatis cuneum
suum‚et proximum paedagogis : sanxitque, ne quis pul-
latorum media cavea sederet. Feminis ne gladiatores
quidem, quos promiscue spectari solemne olim erat,
nisiex superiore loco spectare concessit solis. Virgini-
bus vestalibus locum in theatro separatim, et contra prae-
toris tribunal dedit. Athletarum vero spectaculo mn-
liebre secus omnes adeo summovit, ut pontificalibus
ludis pugilum par postulatum distulerit in sequentis
diei matutinum tempus, edixeritque, «Mulieres ante
horam quintam venire in theatrum, non placere. ι)

XLV. Ipse circenses ex amicorum fere libertorum-

