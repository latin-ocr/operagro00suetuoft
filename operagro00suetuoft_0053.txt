C. JULIUS CAESAR. 25
a mari supero per Apennini dorsum ad Tiberim usquc :
perfodere Isthmum : Dacos, qui se in Pontum per Thra-
ciam esfuderant, coercere : mox Parthis inferre bellum
per Armeniam minorem, nec, nisi ante expertos, ag-
gredi proelio. Talia agentem atque meditantem mors
praevenit : de qua priusquam dicam, ea, quae ad for-
mam, et habitum, et cultum , et mores, nec minus,
quae ad civilia et bellica ejus studia pertineant, non
alienum erit summatim exponere.

XLV. Fuisse traditur excelsa statura, colore can·
dido, teretibus membris, ore paulo pleniore, nigris
vegetisque oculis, valetudine prospera, nisi quod tcm-
pore extremo repente animo linqui, atquc ctiam per
somnum exterreri solebat. Comitiali quoque morbo bis
inter res agendas correptus est. Circa corporis curam
morosior, ut non solum tonderetur diligenter ac rade·
retur, sed velleretur etiam, ut quidam exprobraverunt;
calvitii vero deformitatem iniquissime ferret, saepe ob-
trectatorum jocis obnoxiam expertus. Ideoque ct defi-
cientem capillum revocare a vertice assueverat, et ex
omnibus decretis sibi a senatu populoque honoribus,
non aliud aut recepit aut usurpavit libentius, quam jus
laureae coronae perpetuo gestandae. Etiam cultu notabilem
ferunt. Usum enim lato clavo ad manus fimbriato, nec
ut unquam aliter quam super eum cingeretur, et qui-
dem fluxiore cinctura. Unde emanasse Sullae dictum,
optimates saepius admonentis, «ut male praecinctum puc-
rum caverent.»

XLVI. Habitavit primo in Subura modicis aedibus ς

post autem pontificatum maximum in sacra via domo

