CALIGULA. ¹93

pho, ovans Urbem natali suo ingressus est. Intraque
quartum mensem periit, ingentia facinora ausus, et ali-
quanto majora moliens. Siquidem proposuerat Antium ,
deinde Alexandriam ‚ commigrare , interemto prius
utriusque ordinis electissimo quoque. Quod ne cui
dubium videatur, in secretis ejus reperti sunt duo
libelli, diverso titulo : alteri GLAD1US, alteri PUGIO in-
dex erat. Ambo nomina et notas continebant morti
destinatorum. Inventa et arca ingens, variorum vene·
norum plena ε quibus mox a Claudio demersis, infecta
maria traduntur, non sine piscium exitio, quos enectos
aestus in proxima litora ejecit.

L. Statura fuit eminenti, colore expallido, corpore
enormi, gracilitate maxima cervicis et crurum , oculis
et temporibus concavis, fronte lata et torva, capillo raro
ac circa verticem nullo, hirsutus cetera. Quare, trans-
eunte eo, prospicere ex superiore parte, aut omnino
quacunque de causa capram nominare , criminosum et
exitiale habebatur. Vultum vero natura horridum ac
tetrum etiam ex industria efferabat, componens ad
speculum in omnem terrorem ac formidinem. Valetudo
ei neque corporis neque animi constitit. Puer comitiali
morbo vexatuS, in adolescentia ita patiens laborum erat,
ut tamen nonnunquam subita defectione ingredi, stare,
colligere semet, ac sufferre vix posset. Mentis valetu-
dinem et ipse senserat, ac subinde de secessu, deque
purgando cerebro cogitavit. Creditur potionatus a (jaeso-
nia uxore, amatorio quidem medicamento , sed quod
iu furorem verterit. Incitabatur insomnia maxime :

neque enini plus quxnn tribus nocturnis boris quiesce-

ι. 13

