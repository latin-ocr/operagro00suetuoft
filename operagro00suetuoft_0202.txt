ι 74 o. SUETONII

pontum contabulaverit3 alios, nt Germaniam et Britan-
niam, quibus imminebat, alicujus immensi operis fama
territaret. Sed avum meum narrantem puer audiebam,
causam operis ab interioribus aulicis proditam, quod
Thrasyllus mathematicus , anxio de successore Tiberio ,
et in verum nepotem proniori, affirmasset, «Non magis
Caium imperaturum, quam per Baianum sinum equis
discursurum. »

XX. Edidit et peregre spectacula : in Sicilia Syracusis
iselasticos ludos , et in Gallia Lugduni niiscellos3 sed
et certamen quoque graecae latinaeque facundiae ε quo
[certamine] ferunt victoribus praemia victos contulisse,
eorundem et laudes componere coactos, eos autem, qui
maxime displicuissent, scripta sua spongia linguave de-
lere jussos, nisi ferulis objurgari, aut flumine proximo
mergi maluissent.

XXI. Opera sub Tiberio semiperfecta ‚ templum Au-
gusti theatrumque Pompeii, absolvit. Inchoavit autem
aquae ductum regione Tiburti, et amphitheatrum juxta
Septa : quorum operum a successore ejus Claudio alte-
rum peractum, omissum alterum est. Syracusis collapsa
vetustate moenia, deorumque aedes refectae. Destinaverat
ct Sami Polycratis regiam restituere, Mileti Didymeum
peragere, in jugo Alpium urbem condere , sed ante om-
nia isthmum in Achaia perfodere3 miseratque jam ad
dimetiendum opus primipilarem.

XXII. Hactenus quasi de principe : reliqua ut de
monstro narranda sunt. Compluribus cognominibus as-
sumtis (nam ct PIUS, ct CASTRORUM FILIUS, et PATER
EXERclTUUM , et OPT1MUS MAXIMUS CAESAR vocabatur),

