1 06 PUBLII TERENTII VITA.

II. Scripsit comoedias sex ; ex quibus primam Andriam
quum aedilibus daret, jussus ante Caecilio recitare, ad
coenantem quum venisset, dictus est, initium quidem
fabulae, quod erat contemtiore vestitu, subsellio juxta
lectulum residens legisse3 post paucos vero versus invi·
tatus, ut accumberet, coenasse una, deinde cetera per-
currisse , non sine magna Caecilii admiratione. Et hanc
autem, et quinque reliquas aequaliter populo probavit.

Quamvis Volcatius de enumeratione omnium ita scribat :

Sumetur Hecyra sexta ex his fabula.

Eunuchus quidem bis die acta est, meruitque pretium ,
quantum nulla antea cujusquam comoedia, id est, octo
millia nummum : propterea summa quoque titulo ad-
scribitur. Nam Adelphorum principium Varro etiam
praefert principio Menandri. Non obscura fama est, ad-
jutum Terentium in scriptis a Laelio et Scipione, qui-
buscum familiariter vixit. Eamdem ipse auxit τ nunquam
enim, nisi leviter, se tutari conatur, ut in prologo Adel-

phorum :

Nam quod isti dicunt malevoli, homines nobiles
Hunc adjutare, assidueque una scribere:

Quod illi maledictum vehemens existimant,

Eam laudem hic ducit maximam, quum illis placet,
Qui vobis universis et populo placent:

Quorum opera in bello ‚ in otio, in negotio,

Suo quisque tempore usus est sine superbia.

Videtur autem se levius defendisse, quia sciebat, Laelio
et Scipioni non ingratam csse hanc opinionem ε quae ta-
men magis et usquc ad posteriora tempora valuit.

ΙΙΙ. Q Memmius in oratione pro se ait : « P. Afri-

