OCTAVIUS AUGUSTUS. 6 1

XIX. Tumultus post haec, et, rerum novarum initia
conjurationesque complures, priusquam invalescerent,
indicio detectas compressit, alias alio tempore : Lepidi
juvenis, deinde Varronis Murenae et Fannii Caepionis,
mox M. Egnatii, exin Plautii Rufi, Luciique Pauli pro-
generi sui : ac praeter has L. Audasii, falsarum tabularum
rei, ac neque aetate, neque corpore integri : item Asinii
Epicadi, ex gente Parthina, hybridae ε ad extremum
Telephi, mulieris servi nomenculatoris. Nam ne ultimae
quidem sortis hominum conspiratione et periculo caruit.
Audasius atque Epicadus Juliam filiam et Agrippam ne-
potem ex insulis, quibus continebantur, rapere ad exer-
citus; Telephus, quasi debita sibi fato dominatione, et
ipsum et senatum aggredi destinarant. Quin etiam quon·
dam juxta cubiculum ejus lixa quidam ex Illyrico exer-
citu, janitoribus deceptis, noctu deprehensus est, cultro
venatorio cinctus; imposne mentis, an simulata demen-
tia, incertum3 nihil enim exprimi quaestione potuit.

XX. Externa bella duo omnino per se gessit : Dalma-
ticum, adolescens adhuc3 et, Antonio devicto, Canta-
bricum. Dalmatico etiam vulnera excepit3 una acie ‚
dextrum genu lapide ictus; altera , et crus et utrumque
brachium ruina pontis consauciatus. Reliqua per legatos
administravit3 ut tamen quibusdam Pannonicis atque
Germanicis aut interveniret, aut non longe abesset, Ra-
vennam, vel Mediolanum, vel Aquileiam usque ab Urbe
progrediens.

XXI. Domuit autem partim ductu, partim auspiciis
suis, Cantabriam, Aquitaniam , Pannoniam , Dalma-
tiam cum Illyrico omni : item Raetiam, et 'Vindelicos

