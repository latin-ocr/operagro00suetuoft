1 oo C. SUETONII

ros ac nitidos, quibus etiam existimari volebat inesse
quiddam divini vigori53 gaudebatque, si quis sibi acrius
contuenti, quasi ad fulgorem solis, vultum summitteret z
sed in senecta sinistro minus vidit. Dentes raros, et
exiguos, et scabros, capillum leniter inflexum et suffla-
vum, supercilia conjuncta, mediocres aures, nasum et
a summo eminentiorem, et ab imo deductiorem, co-
lorem inter aquilum candidumque, staturam brevem
(quam tamen Julius Marathus libertus, in memoria
ejus, quinque pedum et dodrantis fuisse tradit), sed
quae commoditate et aequitate membrorum occuleretur,
ut nonnisi ex comparatione adstantis alicujus procerioris
intelligi posset.

LXXX. Corpore traditur maculoso, dispersis per pec-
tus atque alvum genitivis notis, in modum et ordinem
ac numerum stellarum coelestis Ursae3 sed et callis qui-
busdam, ex prurigine corporis assiduoque et vehementi
strigilis usu plurifariam concretis, ad impetiginis for-
mam. Coxendice et femore et crure sinistro non perinde
valebat, ut scepe etiam inde claudicaret Îµ sed remedio
habenarum atque arundinum confirmabatur. Dextrae
quoque manus digitum salutarem tam imbecillum inter-
dum sentiebat, ut torpentem, contractumque frigore,
vix cornei circuli supplemento scripturae admoveret.
Questus est ct de vesica, cujus dolore, calculis demum
per urinam cjcctiS, levabatur.

LXXXI. Graves et periculosas valetudines per om-
nem vitam aliquot expertus est : praecipue Cantabria
domita, quum etiam, destillationibus*jecinore vitiato,

ad desperationem. redactus, contrariam et ancipitem

