NERO. 24¹

XIII. Non immerito inter spectacula ab eo edita et
Tiridatis in Urbem introitum retulerim. Quem Armeniae
regem, magnis pollicitationibus sollicitatum, quum de-
stinato per edictum die ostensurus populo propter nubi-
lum distulisset, produxit⁷ quo opportunissime potuit,
dispositis circa Fori templa armatis cohortibus, curuli
residens apud Rostra triumphantis habitu ‚ inter signa
militaria atque vexillazet primo per devexum pulpitum
subeuntem admisit ad genua, allevatumque dextra
exosculatus est; dein precanti, tiara deducta, diadema
imposuit, verba supplicis interpretata praetorio viro
multitudini pronunciante. Perductum inde in theatrum,
ac rursus supplicantem, juxta se latere dextro colloca-
vit. Ob quae imperator consalutatus, laurea in Capitolium
lata. Janum geminum clausit, tanquam nullo residuo
bello.

XIV. Consulatus quatuor gessit : primum bimestrem,
secundum et novissimum semestres, tertium quadrime-
strem :medios duos continuavit; reliquos inter annua
spatia variavit.

XV. In jurisdictione postulatoribus, nisi sequenti die,
ac per libellos, non temere respondit. Cognoscendi moreni
eum tenuit, ut, continuis actionibus omissis, singillatim
quaeque per vices ageret. Quoties autem ad consultandum
secederet, neque in commune quicquam, neque propa-
lam (lcliberabat; scd conscriptas ab unoquoque sententias
tacitus ac secreto legens, quod sibi libuisset, perinde
atque pluribus idem videretur, pronunciabat. In Curiam
libertinorum filios diu non admisit : admissis a prioribus
principibus bonores denegavit. Candidatos, qui supra

ι. 16

