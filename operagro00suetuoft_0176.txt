148 C. SUETONII

rius quiddam questam, manu apprehendit, graecoque
versu, «Si non dominaris, inquit, filiola, injuriam te
accipere existimas?» nec ullo mox sermone dignatus est.
Quondam vero inter coenam porrecta a se poma gustare
non ausam, etiam vocare desiit, simulans, veneni se
crimine arcessi3 quum praestructum utrumque consulto
esset, ut et ipse tentandi gratia offerret, et illa quasi
certissimum exitium caveret. Novissime calumniatus,
modo ad statuam Augusti, modo ad exercitus confugere
velle, Pandateriam relegavit; conviciantique oculum per
centurionem verberibus excussit. Rursus mori inedia
destinanti, per vim ore diducto, infulciri cibum jussit.
Sed et perseverantem, atque ita absumtam, criminosis-
sime insectatus est, quum diem quoque natalem ejus
inter nefastos referendum suasisset. Imputavit etiam,
quod non laqueo strangulatam in Gemonias abjecerit:
proque tali clementia interponi decretum passus est, quo
sibi gratiae agerentur, et Capitolino Jovi donum ex auro
sacraretur.

LIV. Quum ex Germanico tres nepotes, Neronem et
Drusum et Caium , ex Druso unum, Tiberium, haberet3
destitutus morte liberorum, maximos natu dc Germanici
siliis, Neronem et Drusum, P. C. commendavit: diemque
utriusque tirocinii, congiario plebi dato, celebravit. Sed
ut comperit, ineunte anno, pro eorum quoque salute
publice vota suscepta, egit cum senatu, «Non debere
talia praemia tribui, nisi expertis et aetate provectis:»
atque ex eo, patefacta interiore animi sui nota, omnium
criminationibus obnoxios reddidit z variaque fraude ln-

ductos, ut et concitarentur ad convicia, et concitati

