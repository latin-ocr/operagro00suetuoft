216 C. SUETONII

cationis Pompeiani theatri, quod ambustum restituerat,
e tribunali posito in orchestra commisit, quum prius
apud superiores aedes supplicasset, perque mediam ca-
veam, sedentibus ac silentibus cunctis, descendisset.
Fecit et seculares, quasi anticipatos ab Augusto, nec
legitimo tempori reservatos: quamvis ipse in historiis
suis prodat, «intermissos eos Augustum multo post,
diligentissime annorum ratione subducta, in ordinem
redegisse.» Quare vox praeconis irrisa est, invitantis
more sollemni ad ludos, « quos nec spectasset quisquam,
nec spectaturus esset; » quum superessent adhuc, qui
spectaverant, et quidam histrionum, producti olim,
tunc quoque producerentur. Circenses frequenter etiam
in Vaticano commisit, nonnunquam interjecta per qui-
nos missus venatione. Circo vero maximo marmoreis
carceribus, auratisque metis, quae utraque et tophina ac
lignea antea fuerant, exculto, propria senatoribus con-
stituit loca, promiscue spectare solitis. Ac super qua-
drigarum certamina Trojae lusum exhibuit, et Africanas,
conficiente turma equitum praetorianorum, ducibus tri-
bunis, ipsoque praefecto : praeterea thessalos equites, qui
feros tauros per spatia Circi agunt, insiliuntque defes-
sos, et ad terram cornibus detrahunt. Gladiatoria munera
plurifariam ac multiplicia exhibuit3 anniversarium in
castris praetorianis, sine venatione apparatuque3 justum
atque legitimum in Septis; ibidem extraordinarium et
breve, dierumque paucorum, quodque appellare coepit
aporlulam, quia primum daturus edixerat, «velut ad
subitam condictamque coenulam invitare se populum. n

Nee ullo spectaculi genere communior aut remissior

