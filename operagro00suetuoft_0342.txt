32 C. SUETONH

cerdotum frequentia inferias Neroni dedit ε ac sollemni
convivio citharoedum placentem palam admonuit, ut ali-
quid et de Dominico diceret3 inchoantique Neroniana
cantica, primus exsultans etiam plausit.

XII. Talibus principiis , magnam imperii partem non
nisi consilio et arbitrio vilissimi cujusque histrionum
et aurigarum administravit, et maxime Asiatici liberti.
Hunc adolescentulum, mutua libidine constupratum,
mox taedio profugum , quum Puteolis poscam vendentem
reprehendisset, conjecit in compedes, statimque solvit,
et rursus in deliciis habuit : iterum deinde, ob nimiam
contumaciam et ferocitatem gravatus, circumforaneo
lanistae vendidit, dilatumque ad finem muneris repente
surripuit, et provincia demum accepta manumisit : ac
primo imperii die aureis donavit annulis super coenam ,
quum mane , rogantibus pro eo cunctis, detestatus es-
set severissime talem equestris ordinis maculam.

XIII. Sed vel praecipue luxuriae saevitiaeque deditus ,
epulas trifariam semper, interdum quadrifariam disper-
tiebat, in jentacula, et prandia, et coenas , comissatio-
nesque, facile omnihus sufficiens, vomitandi consuetu-
dine. Indicebat autem aliud alii eadem die : nec cui-
quam minus singuli apparatus quadringenis millibus
nummum constiterunt. Famosissima super ceteras fuit
coena data ei adventicia a fratre, in qua duo millia le-
ctissimorum piscium, septem avium, apposita traduntur.
Hanc quoque exsuperavit ipse dedicatione patinae, quam
ob immensam magnitudinem clypeam llIc'nervoe Πολιού-
χου dictitabat. In hac scarorum jecinora, phasianorum

et pavonum cerebella, linguas phoenicopterum, murae-

