36 C. SUETONII VITELLIUS.

mine obvio rimabantur, ut fit, singula. Ab his extractus
e latebra , sciscitantes, α quis esset >³ (nam ignorabatur),
et « ubi esse Vitellium sciret, » mendacio elusit: deinde
agnitus, rogare non destitit, quasi quaedam de salute
Vespasiani dicturus, ut custodiretur interim vel in
carcere : donec religatis post terga manibus, injecto
cervicibus laqueo, veste discissa, seminudus in Forum
tractus est, inter magna rerum verborumque ludibria,
per totum viae Sacrae spatium, reducto coma capite,
ceu noxii solent, atque etiam mento mucrone gladii
subrecto , ut visendam praeberet facien] , neve summit-
teret3 quibusdam stercore et coeno incessentibus, aliis
incendiariwn et patl'narl'wn vociferantibus, parte vulgi
etiam corporis vitia exprobrante (erat enim in eo enor-
mis proceritas, facies rubida plerumque ex vinolentia,
venter obesus, alterum femur subdebile, impulsu olim
quadrigae, quum auriganti Caio ministratorem exhibe-
ret), tandem apud Gemonias minutissimis ictibus ex-
carnificatus atque confectus est, et inde unco tractus
in Tiberim.

XVIII. Periit cum fratre et filio, anno vitae septimo
et quinquagesimo z nec fefellit conjectura eorum, qui
augurio, quod factum ei Viennae ostendimus ‚ non aliud
portendi praedixerant, quam venturum in alicujus gal·
licani bominis potestatem ε siquidem ab Antonio Primo,
adversarum partium duce, oppressus est, cui Tolosae
nato cognomen in pueritia Becco fuerat. Id valet galli-

nacei rostrum.

