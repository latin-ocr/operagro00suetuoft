Sl, C. SUETONII

perfunctum litteris, sed imbutum. υ Veteres gramma-
tici et rhetoricam docebant : ac multorum de utraque
arte commentarii feruntur. Secundum quam consuetu-
dinem posteriores quoque existimo , quamquam jam di-
scretis professionibus, nihilominus vel retinuisse, vel
instituisse et ipsos quaedam genera institutionum ad elo-
quentiam praeparandam ‚ ut problemata , paraphrases ,
allocutiones, ethologias, atque alia hoc genus3 ne sci-
licet sicci omnino atque aridi pueri rhetoribus trade-¹
rentur : quae quidem omitti jam video, desidia quorum-
dam et infantia3 non enim fastidio putem. Me quidem
adolescentulo, repeto, quemdam, Principem nomine,
alternis diebus declamare ‚ alternis disputare, nonnullis
vero mane disserere, post meridiem, remoto pulpito,
declamare solitum. Audiebam etiam memoria patrum,
quosdam e grammatici statim ludo transisse in forum,
atque in numerum praestantissimorum patronorum re-
ceptos. Clari professores , et de quibus prodi possit ali-
quid duntaxat a nobis, fere hi fuerunt.

V. Saevius Nicanor primus ad famam dignationemque
docendo pervenit : fecitque praeter commentarios, quo-
rum tamen pars maxima intercepta dicitur, satiram quo-
que; in qua libertinum se, ac duplici cognomine esse,

per hoc indicat :

Saevius Nicanor Marci libertus negabit,
Saevius Postumius idem3 at Marcus docebit.

Sunt, qui tradant, ob infamiam quamdam eum in Sar-
diniam secessisse, ibique diem obiisse.

VI. Aurelius Opilius, epicurei cujusdam libertus,

