Qucum. 169

introisse sc cum pugione cubiculum Tiberii dormientis,
et, misericordia correptum, abjecto ferro recessisse : nec
illum, quamquam sensisset, aut inquirere quicquam,
aut exsequi ausum. »

XIII. Sic imperium adeptus, populum romanum, vel
dicam hominum genus, voti compotem fecit, exoptatis—
simus princeps maximae parti provincialium ac militum,
quod infantem plerique cognoverant, sed et universae
plebi urbanae ob memoriam Germanici patris, miseratio-
nemque prope afssictae domus. Itaque ut a Miseno movit,
quamvis lugentis habitu, et funus Tiberii prosequens ,
tamen inter altaria et victimas, ardentesque tedas, den-
sissimo et laetissimo obviorum agmine incessit, super
fausta omina siclus et pullum et pappum et alumnum
appellantium.

XIV. Ingressoque Urbem, statim consensu senatus
et irrumpentis in curiam turbae, irrita Tiberii voluntate,
qui testamento alterum nepotem suum, praetextatum
adhue, coheredem ei dederat, jus arbitriumque omnium
rerum illi permissum est, tanta publica laetitia, ut tribus
proximis mensibus , ac ne totis quidem, supra centum
sexaginta millia victimarum caesa tradantur. Quum
deinde paucos post dies in proximas Campaniae insulas
trajecisset, vota pro reditu suscepta suut, nc minimam
quidem occasionem quoquam omittente in testificanda
sollicitudine ct cura de incolumitate ejus. Ut vcro iu
adversam valetudinem incidit, pernoctantibus cunctis
circa palatium, non defuerunt, qui, depugnaturos sc
armis pro salute aegri , quique capita sua titulo propo-

sito voverent. Accessit ad immensum civium amorem

